headline,summary,article
গাইবান্ধা সরকারি উচ্চ বালক বিদ্যালয়ের ১৩৭ বছর পূর্তি অনুষ্ঠিত,"গাইবান্ধা সরকারি উচ্চ বালক বিদ্যালয়ে ১৩৭ বছর পূর্তি’ শনিবার (১ জুলাই) দিনব্যাপী বিভিন্ন কর্মসূচি মধ্য দিয়ে অনুষ্ঠিত হয়েছে। কর্মসূচির মধ্যে ছিল বর্ণাঢ্য শোভাযাত্রা, স্মৃতিচারণ, আলোচনা সভা ও সাংস্কৃতিক অনুষ্ঠান।","গাইবান্ধা সরকারি উচ্চ বালক বিদ্যালয়ে ১৩৭ বছর পূর্তি’ শনিবার (১ জুলাই) দিনব্যাপী বিভিন্ন কর্মসূচি মধ্য দিয়ে অনুষ্ঠিত হয়েছে। কর্মসূচির মধ্যে ছিল বর্ণাঢ্য শোভাযাত্রা, স্মৃতিচারণ, আলোচনা সভা ও সাংস্কৃতিক অনুষ্ঠান। সকালে একটি বর্ণাঢ্য শোভাযাত্রা অত্র স্কুল মাঠ থেকে বের হয়ে গাইবান্ধা শহরের প্রধান প্রধান সড়ক প্রদক্ষিণ করে আবার স্কুল মাঠে এসে শেষ হয়। অনুষ্ঠানে ১৮৮৬ সাল হতে ২০২৩ পর্যন্ত এস এস সি ব্যাচ এর শিক্ষার্থীরা অংশগ্রহণ করেন।  পুনর্মিলনতে উপস্থিত ছিলেন বিদ্যালয়ের ১২০০ প্রাক্তন শিক্ষার্থী। শহরের প্রাণকেন্দ্রে অবস্থিত সরকারি উচ্চ বালক বিদ্যালয় প্রাঙ্গণে আয়োজিত অনুষ্ঠানে প্রধান অতিথি হিসেবে উপস্থিত ছিলেন বিদ্যালয়ের প্রধান শিক্ষিকা শাহানা বানু। শুভেচ্ছা বাণী ও বেলুন উড়ানোর মাধ্যমে অনুষ্ঠানের উদ্বোধন করেন তিনি। গাইবান্ধা সরকারি উচ্চ বালক বিদ্যালয়ের ১৩৭ বছর পূর্তি অনুষ্ঠিত এছাড়াও আলোচনা সভায় বক্তব্য রাখেন গাইবান্ধা সরকারি উচ্চ বালক বিদ্যালয়ের সিনিয়র সহকারী শিক্ষক আব্দুল হামিদ, জাহিদুল হক, রায়হানুল হক, আনোয়ারুল ইসলাম, আনোয়ারুল কবির, রেজাউল করিম, মনিন্দ্রনাথ, জাহিদুল ইসলাম, গাইবান্ধা সরকারি উচ্চ বালক বিদ্যালয়ের ১৩৭ বছর পূর্তি অনুষ্ঠিত বিদ্যালয়ের সাবেক শিক্ষার্থীদের মধ্যে বক্তব্য রাখেন, বুলু, হিল্লোল কবির, শফিউল ইসলাম, এনায়েত হোসেন, আতিক বাবু, নাহিদ, রব্বানী, রাগীব, হাসিব, হযরত আলী, আবুল হায়াত পুলক, ডা: মঞ্জুরুল হাসান সৌরভ প্রমুখ। অনুষ্ঠানটি উপস্থাপনা করেন -সাবেক শিক্ষার্থী মো: সানাউল রাব্বী পাভেল। সবশেষে সন্ধ্যায় সাংস্কৃতিক অনুষ্ঠান, আতশবাজি উৎসব ও কেক কাটার মাধ্যমে আয়োজন সমাপ্তি হয়।"
রেজা কিবরিয়াকে ‘অপসারণ’ করেছে গণঅধিকার পরিষদ,গণঅধিকার পরিষদের আহ্বায়ক ড. রেজা কিবরিয়াকে 'অপসারণ' করা হয়েছে।,"গণঅধিকার পরিষদের আহ্বায়ক ড. রেজা কিবরিয়াকে 'অপসারণ' করা হয়েছে। আজ শনিবার অনুষ্ঠিত এক বৈঠকে এ সিদ্ধান্ত নেওয়া হয় বলে গণঅধিকার পরিষদের পাঠানো এক সংবাদ বিজ্ঞপ্তিতে জানানো হয়েছে। বিজ্ঞপ্তিতে বলা হয়েছে, ঈদের ছুটিতে যানবাহন সংকট ও প্রতিকূল পরিস্থিতির মধ্যে অন্য সদস্যরা উপস্থিত হলেও সভা ডেকে আহ্বায়ক রেজা কিবরিয়া অনুপস্থিত ছিলেন। এ অবস্থায় সভায় উপস্থিত সদস্যদের মতামতের ভিত্তিতে ১ নম্বর যুগ্ম আহ্বায়ক মো. রাশেদ খানকে সভার সভাপতি হিসেবে নির্বাচন করা হয়। সদস্য সচিব নুরুল হক নুর সভা সঞ্চালনা করেন। সভায় কেন্দ্রীয় নির্বাহী পরিষদের দুই-তৃতীয়াংশ সদস্য আহ্বায়কের প্রতি অনাস্থা প্রস্তাব সমর্থন করায় আহ্বায়ককে অপসারণের সিদ্ধান্ত গৃহীত হয়েছে। এ ছাড়া, দলের চলমান সংকট নিরসনে জরুরি পরিস্থিতি বিবেচনায় আগামী ১০ জুলাই দলের উচ্চতর পরিষদ ও জাতীয় কাউন্সিল অনুষ্ঠিত হবে ও কাউন্সিলের আগ পর্যন্ত মো. রাশেদ খানকে ভারপ্রাপ্ত আহ্বায়ক হিসেবে দায়িত্ব প্রদান এবং সদস্য সচিব মো. নুরুল হক (নুর)-কে রুটিন মাফিক নিয়মিত দায়িত্ব পালন করার সিদ্ধান্ত গৃহীত হয়েছে বলেও বিজ্ঞপ্তিতে জানানো হয়েছে। উল্লেখ্য, গণঅধিকার পরিষদের শীর্ষ দুই নেতা— নুরুল হক ও রেজা কিবরিয়ার পাল্টাপাল্টি অভিযোগ–পরস্পরবিরোধী অবস্থানের কারণে দলটিতে অস্থিরতা চলছে অনেকদিন ধরে। বিভিন্ন সময় তারা প্রকাশ্যেও বিরোধে জড়িয়েছেন। সম্প্রতি দলের আহ্বায়ক রেজা কিবরিয়া এবং সদস্যসচিব নুরুল হক একে অপরের বিরুদ্ধে নানা অভিযোগ তুলেছেন। রেজা কিবরিয়া দলের সদস্যসচিব নুরুল হকের বিরুদ্ধে একটি প্রতিবেশী দেশের দূতাবাসের সঙ্গে যোগাযোগ এবং ইসরায়েলি গোয়েন্দা সংস্থা মোসাদের সঙ্গে বৈঠক করার অভিযোগ করেন। এ ছাড়া রেজা কিবরিয়া দলের তহবিল নিয়ে স্বচ্ছতার প্রশ্ন তোলেন। অন্যদিকে নুরুল হক পাল্টা অভিযোগ করেন যে রেজা কিবরিয়া অনেকদিন ধরে ফরহাদ মজহার ও শওকত মাহমুদের নেতৃত্বাধীন ইনসাফ কায়েম কমিটির কর্মসূচিতে নিয়মিত অংশ নিচ্ছেন। সে জন্য তিনি অর্থ পাচ্ছেন বলেও অভিযোগ করেন নুরুল হক।"
ভারত বিশ্বকাপে সুযোগ পায়নি ওয়েস্ট ইন্ডিজ,১৯৭৫ সালে আয়োজিত প্রথম বিশ্বকাপের চ্যাম্পিয়ন তারা। চার বছর পর মাঠে গড়ানো দ্বিতীয় বিশ্বকাপের মুকুটও তাদের। টানা দুইবারের সেই বিশ্বকাপ চ্যাম্পিয়ন ওয়েস্ট ইন্ডিজই কিনা বিশ্বকাপে নেই! এ বছর ভারতে হতে যাওয়া ওয়ানডে বিশ্বকাপ হতে যাচ্ছে ক্যারিবিয়ানদের ছাড়া।,"১৯৭৫ সালে আয়োজিত প্রথম বিশ্বকাপের চ্যাম্পিয়ন তারা। চার বছর পর মাঠে গড়ানো দ্বিতীয় বিশ্বকাপের মুকুটও তাদের। টানা দুইবারের সেই বিশ্বকাপ চ্যাম্পিয়ন ওয়েস্ট ইন্ডিজই কিনা বিশ্বকাপে নেই! এ বছর ভারতে হতে যাওয়া ওয়ানডে বিশ্বকাপ হতে যাচ্ছে ক্যারিবিয়ানদের ছাড়া। বিশ্বকাপ বাছাই পর্বের সুপার সিক্সে নিজেদের প্রথম ম্যাচেই স্কটল্যান্ডের কাছে হেরে গেছে ওয়েস্ট ইন্ডিজ। আর এরই সঙ্গে নিশ্চিত হয়ে গেছে, ওয়ানডে বিশ্বকাপ প্রথমবার হতে যাচ্ছে একসময়ের প্রভাবশালী ক্যারিবিয়ানদের ছাড়া। জিম্বাবুয়েতে হচ্ছে বিশ্বকাপ বাছাই পর্ব। গ্রুপ পর্বে খুব একটা সুবিধা করতে না পারায় বিশ্বকাপ খেলা হুমকির মুখে পড়ে যায় ওয়েস্ট ইন্ডিজের। ভারতের টিকিট পেতে হলে সুপার সিক্স পর্বের তিন ম্যাচই জিততে হতো। অবশ্য তাতেও হতো না, তাকিয়ে থাকতে হতো অন্য দলগুলোর ফলাফলের দিকে। কিন্তু সেই পর্যন্ত যাওয়ার দরকারই পড়লো না। আজ (শনিবার) হারারেতে সুপার সিক্স রাউন্ডে নিজেদের প্রথম ম্যাচেই হেরে গেছে ওয়েস্ট ইন্ডিজ। তাও আবার হেরেছে এমন দলের কাছে, যাদের কাছে আগে কখনও হারের মুখ দেখেনি। ব্যাটিং ব্যর্থতার পর স্কটিশদের কাছে ক্যারিবিয়ানদের হার ৭ উইকেটে। হারারের ম্যাচে স্কটিশ বোলারদের দুর্দান্ত বোলিংয়ের সামনে ৪৩.৫ ওভারে মাত্র ১৮১ রানে অলআউট হয় ওয়েস্ট ইন্ডিজ। সেই লক্ষ্যে খেলতে নেমে মাত্র ৩ উইকেট হারিয়ে ৩৯ বল আগেই জয় নিশ্চিত করে স্কটল্যান্ড। তাতে ওয়েস্ট ইন্ডিজকে ছাড়া প্রথম বিশ্বকাপ খেলাও নিশ্চিত হয়ে যায়।"
"যত্রতত্র ভাসছে কুমির, আতঙ্কে নদীতে নামছে না কেউ",খুলনার দাকোপের বিভিন্ন নদীতে যেখানে সেখানে বাসছে বড় বড় কুমির। ভয়ে এলাকার লোকজন নদীতেও নামতে পারছেন না। এতে নদী সংলগ্ন বসবাসকারী জনসাধারণের মাঝে কুমির আতঙ্ক বিরাজ করছে। ,"খুলনার দাকোপের বিভিন্ন নদীতে যেখানে সেখানে বাসছে বড় বড় কুমির। ভয়ে এলাকার লোকজন নদীতেও নামতে পারছেন না। এতে নদী সংলগ্ন বসবাসকারী জনসাধারণের মাঝে কুমির আতঙ্ক বিরাজ করছে।  সম্প্রতি উপজেলার কালাবগি ফকিরকোনা এলাকার খায়রুল ইসলাম মোড়ল নামে এক ব্যক্তি কুমিরের আক্রমণে নিহত হওয়ার পর থেকে এই আতঙ্ক ব্যাপকভাবে ছড়িয়ে পড়েছে। এ ছাড়া বিগত বছরেও এলাকার কয়কজনের গরু ও ছাগল খেয়ে ফেলেছে কুমিরে। জানা গেছে, বেশ কিছুদিন যাবত উপজেলার পশুর, চুনকুড়ি, ভদ্রা, ঢাকী, শিবসা, সুতারখালীসহ বিভিন্ন নদীতে মাঝে মধ্যে কুমির ভাসছে। ভয়ে এলাকার লোকজন নদীতেও নামতে পারছেন না। বিশেষ করে নদীর উপর নির্ভরশীল জেলেরা। এতে নদী সংলগ্ন বসবাসকারি ও জেলেদের মাঝে কুমির আতঙ্ক বিরাজ করছে।   প্রথক্ষদর্শী কালাবগি ফকিরকোনা এলাকার রবিউল ইসলাম মোড়ল জানান, উপজেলার সুতারখালী ইউনিয়নের দক্ষিণে শেষ জনপদ কালাবগীর বিচ্ছিন্ন একটি দ্বীপ যার নাম ফকিরকোনা। এই ফকিরকোনা এলাকার এক পাশে সুতারখালী নদী, আর এক পাশে শিবসা নদী আর অপর প্রান্তে পশ্চিম সুন্দরবন। এই বনের সবচেয়ে কাছের জনবসতিগুলোর মধ্যে একটি এই ফকিরকোনা। বছর দুই আগে ফকিরকোনা মূল কালাবগী এলাকা থেকে সম্পূর্ণ বিচ্ছিন্ন হয়ে যায়। এই ফকিরকোনা দ্বীপে ১০০ পরিবার গাদাগাদি করে টোঙ ঘরে পরিবার পরিজন নিয়ে বাস করে। এখানে নেই কোন সুপেয় পানির ব্যবস্থা। এখনো পর্যন্ত পৌঁছায়নি বিদ্যুৎ। এখানকার সব মানুষ সুন্দরবনের ওপর নির্ভরশীল। বনে পাশ পারমিট বন্ধের সময়ে নদীতে মাছ ধরে কোনোমতে সংসার চালান। কিন্তু প্রায়ই সুতারখালী ও শিবসা নদীতে কুমির ভাসছে। সম্প্রতি আমার এক চাচাতো ভাই খায়রুল ইসলাম মোড়ল পার্শ্ববর্তী সুতারখালী নদীতে খেপলা জাল টেনে খাওয়ার মাছ ধরছিলেন। এ সময়ে কুমির এসে খায়রুলের ডান পা ধরে টেনে পানির মধ্যে নিয়ে যায়। দুইদিন পর তার লাশ ভেসে ওঠে। তার লাশ কবরস্থানে দাফনও করা হয়েছে। বর্তমানে তার ৮ মাসের গর্ভবতী স্ত্রী মিনা বেগম অর্ধহারে-অনাহারে দিন খাটাচ্ছে। এ ঘটনার পর থেকে সকলের মাঝে চরমভাবে কুমির আতঙ্ক বিরাজ করছে। কেউ ভয়ে নদীতে নামতেও পারছেন না। গোসলও করতে পারছেন না। এমনকি গত শুক্রবার একটি হাঁসের ওপর হামলা করে কুমির। কিন্তু অল্পের জন্য ধরতে পারেনি। এতে হাঁসও ছাড়তে পারছেন না।  ঢাংমারী এলাকার তপন মণ্ডল বলেন, গত বছর তার একটি গরু নদীর চরে ঘাস খাওয়ার সময়ে কুমিরে ধরে নিয়ে খেয়ে ফেলেছে। তা ছাড়া খেজুরিয়া এলাকার একজনের একটি ছাগলও কুমিরে খেয়ে ফেলে।  পূর্ব ঢাংমারী এলাকার রাজু হাওলাদার জানান, গত বছর তার বাড়ির সুন্দরবন সংলগ্ন ঢাংমারী নদীতে প্রতিদিনের ন্যায় দুপুরে গোসল করতে যায়। এক ডুব দিয়ে মাথায় শ্যাম্পু দেওয়ার সময় তার ডান পায়ের উরুতে একটি কুমির কামড় দিয়ে পানির মধ্যে নিয়ে যেতে থাকে। এ সময়ে সে বুদ্ধি করে কুমিরের চোখে আগুল দিলে তাকে ছেড়ে দেয়। পরবর্তীতে তার ডাক চিৎকারে স্থানীয় লোকজন এসে নদীর তীর থেকে তাকে গুরুতর রক্তাক্ত আহত অবস্থায় উদ্ধার করে। কুমিরটিও তার সঙ্গে  সঙ্গে কিছুটা ডাঙ্গায় উঠে আসে। পরবর্তীতে রাজু করমজল প্রজনন পর্যটক কেন্দ্রের কর্মকর্তা হাওলাদার আজাদ কবিরের চিকিৎসা নিয়ে ভালো হয়েছেন বলে জানান।  ইউপি চেয়ারম্যান মাসুম আলী ফকির বলেন, তার এলাকায় এখন কুমির আতঙ্ক বিরাজ করছে। ভয়ে কেউ নদীতে নামতে পারছেন না।  কালাবগি ফরেষ্ট স্টেশন কর্মকর্তা আব্দুল হাকিম জানান, এখন চলছে কুমিরের প্রজনন মৌসুম। এ সময়ে সাধারণত কুমির একটু বেপরোয়া থাকে। এ সময়ে যাতে কেউ নদীতে না নামে সে বিষয়ে সকলকে সজাক দৃষ্টি রাখতে হবে।"
"‘রেফারি আমাদের শেষ করে দিয়েছে’, বাংলাদেশ দলের ক্ষোভ","১৪ বছর পর সাফ চ্যাম্পিয়নশিপের সেমিফাইনালে বাংলাদেশ। ফুটবলে এই প্রাপ্তির আনন্দই আকাশ ছুঁয়ে যায়। লক্ষ্য স্থির হয় ফাইনালের। সে পথে বাধা শক্তিশালী কুয়েত। তাতে কী! বাংলাদেশ ভয় পায় না। শেষ পর্যন্ত জেতা হয়তো হয়নি, তবে বুক চিতিয়ে লড়াই করে ঘাম ঝরিয়ে ছেড়েছে কুয়েতকে। এই হারের হতাশার সঙ্গে ক্ষোভের আগুন মিশে গেছে। রেফারিং নিয়েই যত অভিযোগ বাংলাদেশের ফুটবলারদের।","১৪ বছর পর সাফ চ্যাম্পিয়নশিপের সেমিফাইনালে বাংলাদেশ। ফুটবলে এই প্রাপ্তির আনন্দই আকাশ ছুঁয়ে যায়। লক্ষ্য স্থির হয় ফাইনালের। সে পথে বাধা শক্তিশালী কুয়েত। তাতে কী! বাংলাদেশ ভয় পায় না। শেষ পর্যন্ত জেতা হয়তো হয়নি, তবে বুক চিতিয়ে লড়াই করে ঘাম ঝরিয়ে ছেড়েছে কুয়েতকে। এই হারের হতাশার সঙ্গে ক্ষোভের আগুন মিশে গেছে। রেফারিং নিয়েই যত অভিযোগ বাংলাদেশের ফুটবলারদের। সাফ চ্যাম্পিয়নশিপের সেমিফাইনাল ১-০ গোলে হেরেছে বাংলাদেশ। অতিরিক্ত সময়ে হজম করা গোলটি হয়েছে ডিফেন্ডার তপু বর্মণের পায়ের ফাঁক দিয়ে। ম্যাচ শেষে এই ডিফেন্ডার সরাসরিই বলেছেন, ‘কিছুই বলার নেই। রেফারি আমাদের শেষ করে দিয়েছে। নাথিং টু সে। নাথিং টু সে।’ রেফারির দায়িত্বে ছিলেন ক্রিস্টাল জন। ভারতীয় এই রেফারির দিকে সরাসরি আঙুল তুলেছেন বাংলাদেশ অধিনায়ক জামাল ভূঁইয়াও, ‘আমাদের মনে হয়েছে ১২০ মিনিট রেফারি আমাদের বিপক্ষে ছিল। একারণে আমরা একটু রাগ করেছিলাম। কুয়েতের প্লেয়ারটা অনেক ভুল করেছে, কিন্তু রেফারি ফাউল দেননি।’ রেফারিং নিয়ে ক্ষোভ প্রকাশ করেছেন ইব্রাহিমও, ‘জয়ের জন্য মাঠে নেমেছিলাম। সবাই জানপ্রাণ দিয়ে চেষ্টা করেছে। ব্যাডলাক ছাড়া আর কিছু বলার নেই। রেফারিং আমাদের বিপক্ষে গেছে। ওরা (কুয়েত) অনেক ফাউল করেছে, কিন্তু রেফারি ফাউল দেয়নি।’ ম্যাচের শুরুর দিকে দারুণ সুযোগ নষ্ট করছিলেন শেখ মোরসালিন। তিনি সুযোগটা কাজে লাগাতে পারলে ফল ভিন্নও হতে পারতো। যদিও গোটা টুর্নামেন্টে আলো ছড়িয়েছেন এই তরুণ ফরোয়ার্ড। হারলেও দলের পারফরম্যান্সে তিনি খুশি, ‘আপনারা আমাদের জন্য দোয়া করবেন। আমরা অনেকটা সময় ভালো খেলেছিলাম, সুযোগ তৈরি করেছিলাম। চেষ্টা করবো সামনে ভালো কিছু করার।’ ডিফেন্ডার বিশ্বনাথ ঘোষের বক্তব্য, ‘সবসময় তো আমরা সান্ত্বনা নিয়েই দেশে ফিরি। এবার আমাদের আশা ছিল আরও বেশি। মাঠে নামার আগে, নামার পরে, এমনকি টিম ব্রিফিংয়ে আমি বারবার বলেছি- আমরা যদি পরস্পরের প্রতি বিশ্বাস ও আস্থা রাখি, তাহলে কুয়েত বাধা পেরোতে পারবো। কিন্তু দিনটি আসলে আমাদের ছিল না।’"
জঙ্গিদের অপারেশনের সক্ষমতা না থাকলেও থামেনি তৎপরতা,বাংলাদেশের রাজধানী ঢাকার গুলশানে হোলি আর্টিজানে জঙ্গি হামলার সাত বছর পূর্ণ হল আজ শনিবার। এই সাত বছরে ২৭টি জঙ্গিবিরোধী বড় অপারেশন চালিয়েছে আইনশৃঙ্খলা বাহিনী। এতে ৭৩ শীর্ষ জঙ্গি নিহত হয়েছে। তবুও থেমে নেই জঙ্গিদের কার্যক্রম।,"বাংলাদেশের রাজধানী ঢাকার গুলশানে হোলি আর্টিজানে জঙ্গি হামলার সাত বছর পূর্ণ হল আজ শনিবার। এই সাত বছরে ২৭টি জঙ্গিবিরোধী বড় অপারেশন চালিয়েছে আইনশৃঙ্খলা বাহিনী। এতে ৭৩ শীর্ষ জঙ্গি নিহত হয়েছে। তবুও থেমে নেই জঙ্গিদের কার্যক্রম। বিশ্লেষকেরা বলছেন, হামলার মতো বড় অপারেশন চালানোর সক্ষমতা হয়তো নেই, তবে তাদের কার্যক্রমও থেমে নেই। সদস্য সংগ্রহের পাশাপাশি চলছে অনলাইন কার্যক্রম। বাংলাদেশ ইনস্টিটিউট অব পিস অ্যান্ড সিকিউরিটি স্টাডিজের সভাপতি ও নিরাপত্তা বিশ্লেষক মেজর জেনারেল (অব.) মনিরুজ্জামান বলেন, ‘জঙ্গিদের বড় ধরনের অপারেশনের সক্ষমতা হয়ত নেই। কিন্তু তাদের কার্যক্রমও কিন্তু থেমে নেই। আমরা সাধারণত জঙ্গি বিষয়টি বলতে আইনশৃঙ্খলা বাহিনীর অভিযানকে বুঝি। অথচ জঙ্গিদের ক্ষেত্রে আইনশৃঙ্খলা বাহিনীর পার্ট অত্যন্ত সামান্য। যাদের মস্তিষ্কে এটা ঢুকে গেছে, তাদের তো আইন শৃঙ্খলা বাহিনী কিছু করতে পারবে না। সামাজিকভাবে, রাষ্ট্রীয়ভাবে যে ব্যবস্থা নেওয়া দরকার সেটা হচ্ছে না। এখানে আমাদের কার্যক্রম আরও বাড়াতে হবে।’ ২০১৬ সালের ১ জুলাই রাতে জঙ্গি হামলায় ১৭ জন বিদেশিসহ নিহত হন মোট ২২ জন। তাদের মধ্যে দুইজন পুলিশ কর্মকর্তা। জঙ্গিদের গুলি ও বোমায় আহত হন পুলিশের অনেকে। কয়েকবার প্রস্তুতি নেওয়া সত্ত্বেও স্পর্শকাতর বিবেচনায় রাতে হোলি আর্টিজানে অভিযান চালানো থেকে বিরত থাকে আইনশৃঙ্খলা রক্ষাকারী বাহিনী। পরদিন সকালে সেনাবাহিনীর প্যারা কমান্ডোদের ‘অপারেশন থান্ডারবোল্টে’ অবসান হয় জিম্মিদশার, নিহত হয় হামলাকারী পাঁচ জঙ্গি। জঙ্গিদের তৎপরতা প্রসঙ্গে ঢাকা মহানগর পুলিশের (ডিএমপি) কমিশনার খন্দকার গোলাম ফারুক বলেন, ‘দেশ থেকে জঙ্গিবাদ নিশ্চিহ্ন হয়ে গেছে, সেটা আমি বলব না। তবে, নিয়ন্ত্রণে আছে। জঙ্গিবাদের সুপ্ত বীজ লুকিয়ে থাকতে পারে। আমরাও কিন্তু বসে নেই। আমরা আমাদের কাজটা করে যাচ্ছি।’ এর আগে শনিবার সকালে গুলশানে হোলি আর্টিজান জঙ্গি হামলায় শহীদ দুই পুলিশ সদস্যের প্রতি শ্রদ্ধা জানানোর পর সাংবাদিকদের কমিশনার বলেন, ‘দেশি-বিদেশি আন্তর্জাতিক চক্রান্তে বাংলাদেশের উন্নয়ন ও অগ্রযাত্রাকে স্তব্ধ করতে বিভিন্ন জঙ্গি হামলা ঘটানো হয়। হোলি আর্টিজান হামলার পর আমাদের উন্নয়ন সহযোগীরা উন্নয়ন কাজ বন্ধ করে ভয়ে দেশ ছেড়ে চলে যেতে থাকে। তখন প্রধানমন্ত্রী শেখ হাসিনার নেতৃত্বে পুলিশ ও জনগণ জঙ্গিদের বিরুদ্ধে রুখে দাঁড়ায়। সব উন্নয়ন সহযোগীদের স্পষ্ট বার্তা দেওয়া হয়, বাংলাদেশ থেকে জঙ্গিদের উৎখাত করব, আপনারা ফিরে আসেন। তারপর আমাদের উন্নয়ন সহযোগীরা দেশে ফিরে আসেন এবং আমাদের উন্নয়ন যাত্রা অব্যাহত রয়েছে। এরপর থেকে বাংলাদেশ থেকে জঙ্গিদের নিয়ন্ত্রণ করা, গ্রেফতার ও বিচারে সোপর্দ করা অব্যাহত ছিল। যার ফলে সমগ্র বাংলাদেশে জঙ্গি নিয়ন্ত্রণে আছে।’ ছবি: ডয়চে ভেলে কাউন্টার টেরোরিজম অ্যান্ড ট্রান্সন্যাশনাল ক্রাইম ইউনিটের (সিটিটিসি) প্রধান অতিরিক্ত পুলিশ কমিশনার মো. আসাদুজ্জামানও বলেন, ‘বর্তমানে দেশে জঙ্গিদের ফিজিক্যাল অ্যাক্টিভিটিস করার কোনো সামর্থ্য নেই। প্রযুক্তির উৎকর্ষতার সুযোগ তারাও নিয়েছে। সাইবার স্পেসে তাদের প্রচার-প্রচারণা চালানোর চেষ্টা করেছিল। কিন্তু সিটিটিসির তৎপরতার কারণে তারা ফিজিক্যালি তাদের কার্যক্রম চালাতে পারছে না। ২৪/৭ ঘণ্টা সাইবার স্পেসে আমাদের পেট্টোলিং চলছে। এমন অনেককে আমরা শনাক্ত করে আইনের আওতায় আনতে সক্ষম হয়েছি।’’ নিহতদের প্রতি বিভিন্ন দূতাবাসের শ্রদ্ধা গুলশানের হোলি আর্টিজান বেকারিতে জঙ্গি হামলার ৭ বছর পূর্তি উপলক্ষে সকালে নিহত ব্যক্তিদের উদ্দেশে শ্রদ্ধা নিবেদন করেন বাংলাদেশে নিযুক্ত বিভিন্ন দূতাবাসের কর্মকর্তারা। শনিবার সকালে গুলশানের ৭৯ নম্বর সড়কের পাঁচ নম্বর প্লটের ওই ভবনের সামনে অস্থায়ী বেদিতে প্রথমেই ফুল দিয়ে শ্রদ্ধা জানান ভারতীয় হাইকমিশনার প্রণয় কুমার ভার্মা। এরপর শ্রদ্ধা নিবেদন করেন জাপানের রাষ্ট্রদূত ইতোনাওকি। এ ছাড়া ইটালি ও যুক্তরাষ্ট্রের দূতাবাসের কর্মকর্তারাও নিহত ব্যক্তিদের স্মরণে ফুল দিয়ে শ্রদ্ধা জানান। দূতাবাসের কর্মকর্তাদের শ্রদ্ধা নিবেদন শেষে সকাল ১০টার দিকে হোলি আর্টিজানের মূল ফটক বন্ধ করে দেওয়া হয়। ডেথ রেফারেন্স ও আপিলের শুনানি শেষ হতে পারে এ বছরই সেই হামলা-হত্যাযজ্ঞের ঘটনায় ২০১৯ সালের নভেম্বরে বিচারিক (নিম্ন) আদালতে সাত জঙ্গির ফাঁসির রায় হয়। এ মামলার বিচার শুরুর সময় আট আসামির ছয়জন কারাগারে ছিলেন। বিচার চলাকালে বাকি দুইজন গ্রেপ্তার হন। পরে রায়ে মামলার আট আসামির সাত জনকে মৃত্যুদণ্ড ও একজনকে বেকসুর খালাস দেয় আদালত। ঢাকার সন্ত্রাসবিরোধী বিশেষ ট্রাইব্যুনালের বিচারক মোহাম্মদ মজিবুর রহমান এ রায় দেন। মৃত্যুদণ্ডপ্রাপ্ত প্রত্যেক আসামিকে ৫০ হাজার টাকা করে জরিমানাও করা হয়।  মৃত্যুদণ্ডপ্রাপ্ত আসামিরা হলেন-জাহাঙ্গীর হোসেন ওরফে রাজীব গান্ধী, আসলাম হোসেন, আব্দুস সবুর খান, রাকিবুল হাসান রিগান, হাদিসুর রহমান, শরিফুল ইসলাম ওরফে খালেদ এবং মামুনুর রশিদ রিপন। এরপর আসামিদের ডেথ রেফারেন্স (মৃত্যুদণ্ড অনুমোদন) ও আপিলের ওপর হাইকোর্টে শুনানি শুরু হয়েছে। ঘটনার সাত বছরের মাথায় আলোচিত সন্ত্রাসী হামলার নৃশংস ঘটনায় দ্বিতীয় ধাপের বিচারের অপেক্ষায় পুরো জাতি। হাইকোর্টের বিচারপতি সহিদুল করিম ও বিচারপতি মো. মোস্তাফিজুর রহমানের সমন্বয়ে গঠিত বেঞ্চে আলোচিত এ মামলার ডেথ রেফারেন্স ও আপিলের ওপর শুনানি হচ্ছে। গত জানুয়ারিতে মামলাটি শুনানির জন্য কার্যতালিকায় ওঠে। এরপর গত মে মাসে ৪ দিন শুনানি হয়।  ছবি: সংগৃহীত সংশ্লিষ্ট সূত্রে জানা গেছে, যেহেতু মামলাটির শুনানি শুরু হয়েছে, ফলে চলতি বছরেই হোলি আর্টিজান বেকারিতে হামলার ঘটনায় আলোচিত মামলায় ডেথ রেফারেন্স (মৃত্যুদণ্ডাদেশ অনুমোদন) এবং আপিলের ওপর হাইকোর্টে শুনানি শেষ হতে পারে। রাষ্ট্রের প্রধান আইন কর্মকর্তা অ্যাটর্নি জেনারেল আমিন উদ্দিন বলেন, ‘হাইকোর্টে শুনানি শুরু হয়েছে। কিন্তু বেঞ্চের এক বিচারক হজে যাওয়াই শুনানি মুলতবি রয়েছে। তিনি ফিরে আসলে জুলাইয়ে আবারও শুনানি হবে। আমি মনে করি জুলাই মাসের শেষ দিকে হোলি আর্টিজান বেকারিতে হামলার ঘটনায় আলোচিত মামলায় ডেথ রেফারেন্স এবং আপিলের ওপর হাইকোর্টে শুনানি শেষ হতে পারে। আশা করছি, দণ্ডিত আসামিদের সাজা যেন বহাল থাকে। যেহেতু মামলাটি দেশে এবং বিদেশে আলোড়ন সৃষ্টি করেছিল, ফলে অপরাধীদের দৃষ্টান্তমূলক শাস্তি হলে বিশ্ববাসী দেখবে জঘন্য এ হত্যাকাণ্ডের বিচার।’ হোলি আর্টিজানের পর ২৭ অপারেশনে ৭৩ জঙ্গি নিহত ২০১৬ সালের হোলি আর্টিজান হামলার পর কল্যাণপুর, নায়াণগঞ্জ, গাজীপুরে ২৭টি অপারেশন পরিচালনা করে কাউন্টার টেররিজম অ্যান্ড ট্রান্সন্যাশনাল ক্রাইম (সিটিটিসি) ও র‌্যাব। এসব অভিযানে ৭৩ জন জঙ্গি নিহত হয়। ছবি: সংগৃহীত সিটিটিসির তদন্ত শেষ করা দুটি মামলায় রায় হয়েছে। যেখানে ১২ জন আসামিকে মৃত্যুদণ্ড এবং একজন আসামিকে যাবজ্জীবন কারাদণ্ড দেওয়া হয়। সিটিটিসি প্রধান মো. আসাদুজ্জামান বলেন, সিটিটিসির অভিযানগুলোর জন্য জঙ্গিদের কার্যক্রম নেই বললেই চলে। হোলি আর্টিজানে নৃশংস হামলার পর গত সাত বছরে সিটিটিসি একের পর এক সফল অভিযানের মাধ্যমে উগ্রবাদী কর্মকাণ্ডকে কঠোরভাবে প্রতিহত করেছে। আমাদের ২৩টি হাই-রিস্ক অপারেশনে ৬৩ জন সন্ত্রাসী নিহত হয়। অন্যদিকে র‌্যাবের চারটি অপারেশনে ১০ জন জঙ্গি নিহত হয়েছে। আসাদুজ্জামান স্বীকার করেন, অনলাইনে সক্রিয় রয়েছে সবগুলো জঙ্গি সংগঠন।নীরবে সদস্য সংগ্রহ করছে তারা। বাড়াচ্ছে সাংগঠনিক শক্তি। নিরাপত্তা বিশ্লেষক মেজর জেনারেল (অব.) আব্দুর রশীদ বলেন, ‘দৃশ্যত আমরা জঙ্গিদের নিয়ন্ত্রণে রাখতে সক্ষম হয়েছি। কিন্তু তাদের কার্যক্রম যে থেমে নেই সেটা তো আমরা সবাই জানি। এখন তারা অনলাইনে সক্রিয় রয়েছে। তাদের সদস্য সংগ্রহ কার্যক্রমও চলছে। মানুষকে মোটিভেট করার কার্যক্রম তারা চালাচ্ছে। ফলে অপারেশনের পাশাপাশি এই দিকে আমাদের বিশেষ মনোযোগ দিতে হবে।’ জার্মান সংবাদমাধ্যম ডয়চে ভেলের বাংলা সংস্করণের হয়ে প্রতিবেদনটি তৈরি করেছেন সমীর কুমার দে। এই প্রতিবেদনের সব ধরনের দায়ভার ডয়চে ভেলের।"
নির্বাচনী এলাকায় পররাষ্ট্র প্রতিমন্ত্রীর ঈদ শুভেচ্ছা বিনিময়,রাজশাহী ৬ আসনের সংসদ সদস্য ও পররাষ্ট্র প্রতিমন্ত্রী শাহরিয়ার আলম তার নির্বাচনী এলাকা (চারঘাট-বাঘায়) দলীয় নেতা-কর্মীদের সঙ্গে ঈদের শুভেচ্ছা বিনিময় করেছেন। ঈদের আগের দিন ও পরদিন শুক্রবার দিনব্যাপী তিনি এ শুভেচ্ছা বিনিময় করেন। ,"রাজশাহী ৬ আসনের সংসদ সদস্য ও পররাষ্ট্র প্রতিমন্ত্রী শাহরিয়ার আলম তার নির্বাচনী এলাকা (চারঘাট-বাঘায়) দলীয় নেতা-কর্মীদের সঙ্গে ঈদের শুভেচ্ছা বিনিময় করেছেন। ঈদের আগের দিন ও পরদিন শুক্রবার দিনব্যাপী তিনি এ শুভেচ্ছা বিনিময় করেন।  ঈদের আগের দিন সন্ধ্যায় পররাষ্ট্র প্রতিমন্ত্রী বাঘা উপজেলা আওয়ামী লীগের দলীয় কার্যালয়ে বসে নেতা-কর্মীদের সঙ্গে ঈদ শুভেচ্ছা বিনিময়কালে বলেন, ঈদ মানে আনন্দ, ঈদ মানে খুশি। ঈদের দিন দুঃখ ভুলে আনন্দ ভাগাভাগি করে নেওয়া প্রতিটা মুসলমানের কর্তব্য। অনেকেই ঈদের আনন্দটা ভাগাভাগি করে নিচ্ছে প্রিয়জনকে বাহারি উপহার দেওয়া এবং নেওয়ার মাধ্যমে। কিন্তু আমাদেরই সমাজে কিছু হতভাগা মানুষ আছে যাদের ছুঁতে পারে না কোনো উৎসব, এমনকি ঈদও।  ছবি: ইত্তেফাক আমি আপনাদের অনুরোধ করবো, দয়া করে যার যতটুকু সাধ্য আছে তার মধ্য দিয়ে দুখী মানুষের পাশে দাঁড়াবেন। মন্ত্রী বলেন, আমরা যারা জনপ্রতিনিধি তারা কখনই জনগণ থেকে আলাদা হতে পারবো না। আমাদের একটিই লক্ষ্য দেশ ও মানুষের কল্যাণে কাজ করে যাওয়া।  এর আগে মন্ত্রী চারঘাট উপজেলা আওয়ামী লীগ নেতা-কর্মীদের সঙ্গে ঈদের শুভেচ্ছা বিনিময় করেন। এরপর রাতে বাঘার আড়ানী বাসভবনে পৌঁছালে সেখানেও শত-শত মানুষ ও দলীয় নেতা-কর্মীরা তার সঙ্গে ঈদের শুভেচ্ছ বিনিময় করেন।  এদিকে ঈদের দিন বিকেলে তিনি উপজেলার বাজুবাঘা ইউনিয়ন আওয়ামী লীগের দলীয় কার্যালয়ে যান। সেখানে ইউনিয়ন আওয়ামী লীগের সভাপতি ফজলুর রহমান ফজল উপস্থিত দলীয় নেতা-কর্মীদের মিষ্টি মুখ করান। এর কিছুক্ষন পর (সম্প্রতি) ৪ নম্বর ওয়ার্ড আওয়ামী লীগের সভাপতি প্রয়াত সেকু আলীর বাড়িতে গিয়ে তিনি শোকসপ্ত পরিবারের প্রতি সমবেদনা জ্ঞ্যাপন করেন এবং নগদ ১ লাখ টাকা প্রদান করেন। সেই সঙ্গে রাতে তার নিজ বাসভবনে দলীয় নেতাদের সঙ্গে নিয়ে মতবিনিময় সভা করেন।  ছবি: ইত্তেফাক এ ছাড়াও মন্ত্রীর সঙ্গে তার বাসভবনে সৌজন্য সাক্ষাত করেন বাংলাদেশ স্বেচ্ছাসেবক লীগ বাঘা উপজেলা শাখার নয়া নির্বাচিত সভাপতি নাজমুল হোসেন ও সাধারণ সম্পাদক বিপ্লবসহ উপজেলা ছাত্রলীগের সভাপতি সোহানুর রহমান ও বাজুবাঘা ইউনিয়ন ছাত্রলীগের সাধারণ সম্পাদক তানজিম হাসান স্বদেশসহ ছাত্রলীগ নেতা-কর্মীরা। এ সময় মন্ত্রী পৃথক-পৃথকভাবে তাদের সঙ্গে ছবি তোলেন। প্রধানমন্ত্রীর হাতকে শক্তিশালী করার আহবান জানানোসহ  জনকল্যানমুখী কাজ করে যাওয়ার জন্য নির্দেশনা দেন।  সর্বশেষ শনিবার (১ জুলাই) সকালে পররাষ্ট্র প্রতিমন্ত্রী শাহরিয়ার আলম এমপির সঙ্গে পবিত্র ঈদুল আজহার ঈদ শুভেচ্ছা বিনিময় করেন পাবনা পৌর সভার মেয়র মো. শরীফ উদ্দিন এবং পাবনা সদর উপজেলা পরিষদের চেয়ারম্যান মো. মোশাররফ হোসেনসহ চারঘাট উপজেলার কয়েকজন ইউপি চেয়ারম্যান।  বাঘা উপজেলা ছাত্রলীগের সভাপতি সোহানুর রহমান সোহাগ বলেন, চারঘাট-বাঘার গণমানুষের নেতা ও জননন্দিত জননেতা মাননীয় পররাষ্ট্র প্রতিমন্ত্রী শাহরিয়ার আলম এমপি আমাদের একমাত্র আস্থা ও ভালোবাসার ঠিকানা। আমরা পবিত্র ঈদে তার সঙ্গে সাক্ষাত করতে পেরে অত্যন্ত আনন্দিত। "
উত্তপ্ত ফ্রান্সে এক রাতে গ্রেপ্তার ১৩০০,পুলিশের গুলিতে এক কিশোর নিহত হওয়ার ঘটনায় গোটা ফ্রান্স জুড়ে বিক্ষোভ ছড়িয়ে পড়েছে। দেশটির বেশ কয়েকটি শহরে বিক্ষোভকারীদের সঙ্গে পুলিশের সংঘর্ষ চলছে।,"পুলিশের গুলিতে এক কিশোর নিহত হওয়ার ঘটনায় গোটা ফ্রান্স জুড়ে বিক্ষোভ ছড়িয়ে পড়েছে। দেশটির বেশ কয়েকটি শহরে বিক্ষোভকারীদের সঙ্গে পুলিশের সংঘর্ষ চলছে। পরিস্থিতি নিয়ন্ত্রণে আনতে ব্যাপক ধরপাকড় শুরু করেছে পুলিশ। শুক্রবার রাতে এক হাজার ৩০০ জনেরও বেশি বিক্ষোভকারীকে গ্রেপ্তার করা হয়েছে। ফ্রান্সের রাজপথ এখনও উত্তপ্ত। বিপণিবিতানগুলোতে লুটপাটের খবরও পাওয়া গেছে। পুলিশের হাতে ওই কিশোরের মৃত্যুর চতুর্থ রাত অর্থাৎ শুক্রবার রাতে এক হাজার ৩৫০টিরও বেশি গাড়িতে অগ্নিসংযোগ করা হয়েছে। স্বরাষ্ট্র মন্ত্রণালয় আরও জানিয়েছে, রাজপথে দুই হাজার ৬৫০টি অগ্নিসংযোগের ঘটনা ঘটেছে। ছবি: বিবিসি পরিস্থিতি নিয়ন্ত্রণে রাখতে পুলিশ বিশেষ ইউনিটসহ শুক্রবার রাতে প্রায় ৪৫ হাজার কর্মকর্তাকে মোতায়েন করেছে ফ্রান্স। তারপরেও ৩১টি থানায় হামলা হয়েছে বলেও জানিয়েছে ফরাসি কর্তৃপক্ষ। ফরাসি স্বরাষ্ট্রমন্ত্রী জেরাল্ড দারমানা শনিবার সকালে জানিয়েছেন, শুক্রবার রাতে এক হাজার ৩১১ জনকে আটক করা হয়েছে। উত্তেজনা শুরু হওয়ার পর এটিই সবচেয়ে বড় ধরপাকড়। গণপরিবহণগুলোকে বিক্ষোভকারীরা টার্গেট করছে বলে দেশজুড়ে সব পাবলিক বাস ও ট্রামকে রাতে বন্ধ রাখার নির্দেশ দিয়েছেন দারমানা। বিক্ষোভকে উসকে দেওয়ার কাজে যাতে সামাজিক যোগাযোগমাধ্যমগুলোকে ব্যবহার করা না হয়, সেই আহ্বানও জানিয়েছেন তিনি। তার মতে, এসব ক্ষেত্রে সামাজিক যোগাযোগমাধ্যমগুলো ‘খুবই সহযোগিতা করে।' যে কিশোরের মৃত্যুর ঘটনায় এই দাঙ্গার সূত্র, শনিবার তার দাফনের কথা রয়েছে। মঙ্গলবার থেকে ফ্রান্সে এ বিক্ষোভের শুরু।ওই দিন প্যারিসের শহরতলির নঁতের একটি তল্লাশি চৌকিতে নাহেল নামের এক কিশোরকে গুলি করে হত্যা করেন এক পুলিশ কর্মকর্তা। প্রতিবাদে শুরু হওয়া বিক্ষোভ ছড়িয়ে পড়ে গোটা ফ্রান্সে। যা এখন সহিংসতায় রূপ নিয়েছে। ছবি: বিবিসি ওই পুলিশ কর্মকর্তা তার আইনজীবীর মাধ্যমে নেহালের পরিবারের কাছে ক্ষমা চেয়েছেন। ওই পুলিশ কর্মকর্তা মানসিকভাবে ভেঙে পড়েছেন বলেও জানিয়েছেন তার আইনজীবী লরেন-ফ্রাঙ্ক লিওনার্দ। কিন্তু তাতে চলমান বিক্ষোভের উত্তাপ কমেনি। নাহেলের মা ফ্রান্স ফাইভ টিভিকে দেওয়া এক সাক্ষাৎকারে বলেন, যে পুলিশ কর্মকর্তা তার সন্তাকে হত্যা করেছেন, তার প্রতি তিনি ক্ষুদ্ধ, কিন্তু অন্য পুলিশ কর্মকর্তাদের ওপর তিনি ক্ষুব্ধ নন। আলজেরিয়া থেকে আসা এই অভিবাসী মা আরও বলেন, ‘ওই পুলিশ কর্মকর্তা আরব্য চেহারার একটি কিশোর দেখেই তার জীবন কেড়ে নিয়েছেন।’ আন্তর্জাতিক গণমাধ্যমের খবরে জানা গেছে এখন পর্যন্ত প্রায় তিন হাজারেরও বেশি বিক্ষোভকারীকে গ্রেপ্তার করেছে পুলিশ।"
ওজন বাড়ার যত কারণ ,শরীরে মেদ জমার সবচেয়ে বড় কারণ হলো ক্যালরি গ্রহণ। কিন্তু শুধু ক্যালরি বাড়লেই যে মোটা হয় তা কিন্তু নয়। অন্য অনেক কারণেও দেহে মেদ জমতে পারে। চলুন জেনে নেই কি কি কারণে এমনটা হতে পারে:,"শরীরে মেদ জমার সবচেয়ে বড় কারণ হলো ক্যালরি গ্রহণ। কিন্তু শুধু ক্যালরি বাড়লেই যে মোটা হয় তা কিন্তু নয়। অন্য অনেক কারণেও দেহে মেদ জমতে পারে। চলুন জেনে নেই কি কি কারণে এমনটা হতে পারে: ঠিকঠাক ঘুম হচ্ছে না? ঠিকঠাক ঘুম না হলে শরীরে মদ জমতে পারে। ঘুম না হলে দেহে বায়োক্যামিকেল অনেক উপাদানগত পরিবর্তন হয়। এতে শরীরে মেদ জমে।   অবসাদ ও স্ট্রেস প্রচণ্ড স্ট্রেস কাজ করলে করটিসোল নামক এক ধরণের হরমোন নির্গত হয়। এই হরমোনের ফলে দেহে মেদ জমতে শুরু করে।  অসম্পূর্ণ মেডিকেশন ঠিকমতো ঔষধ না খেলে অনেক সময় শরীরে অস্বাভাবিক ওজন বাড়তে শুরু করে। আমরা প্রায়ই না ভেবেই ঔষধ খাওয়া বন্ধ করি। ভাবি এখন না খেলে বা কদিন পর খেলেও সমস্যা নেই। এমনটা করা উচিত নয়। চিকিৎসকের পরামর্শ নিয়ে ঔষধ খাওয়া বন্ধ করুন।   স্টেরয়েড গ্রহণ করলে  স্টেরয়েড গ্রহণ করলেও দেহে অতিরিক্ত মেদ জমতে পারে। অনেকেই শরীরের উপকারের জন্যেই স্টেরয়েড  খান। এতে শরীরে পানি জমা ছাড়াও ক্ষুধা বাড়ে ভীষণ। তাছাড়া স্টেরয়েডের ফলে দেহে সাময়িক সময়ের জন্যে চর্বির বণ্টন ব্যাহত হতে পারে। চেহারা, কাঁধ ও তলপেটে চর্বি বাড়তে থাকে।  থাইরয়েডের সমস্যা থাইরয়েড গ্রন্থির সমস্যা থাকলেও দেহের ওজন বাড়তে পারে। তাছাড়া অনেক ঔষধ দেহের ওজন বাড়িয়ে ফেলে।"
"দুই সন্তানের জননীকে শ্বাসরোধ করে হত্যা, স্বামী-শ্বশুর-শাশুড়ি আটক",যশোরের চৌগাছায় দুই সন্তানের জননীকে হত্যা করা হয়েছে। ঘটনাটি ঘটেছে শুক্রবার (৩০ জুন) রাতে উপজেলার মুক্তদাহ গ্রামে। ইসমত আরা পৌরসভার বিশ্বাসপাড়ার মশিয়ার রহমানের মেয়ে ও উপজেলার মুক্তদাহ গ্রামের আনিছুর রহমানের ছেলে মজনুর রহমান মজনুর স্ত্রী। ,"যশোরের চৌগাছায় দুই সন্তানের জননীকে হত্যা করা হয়েছে। ঘটনাটি ঘটেছে শুক্রবার (৩০ জুন) রাতে উপজেলার মুক্তদাহ গ্রামে। ইসমত আরা পৌরসভার বিশ্বাসপাড়ার মশিয়ার রহমানের মেয়ে ও উপজেলার মুক্তদাহ গ্রামের আনিছুর রহমানের ছেলে মজনুর রহমান মজনুর স্ত্রী।  ঘটনাস্থল থেকে পুলিশ নিহতের লাশ উদ্ধার করেছে। হত্যার অভিযোগে নিহতের শ্বশুর, শাশুড়ি ও স্বামীকে পুলিশ আটক করেছে। এ ঘটনায় নিহতের ভাই বাদী হয়ে হত্যা মামলা দায়ের করেছেন। জানা গেছে, পৌরসভার বিশ্বাসপাড়ার মশিয়ার রহমানের মেয়ে ইসমত আরার সঙ্গে উপজেলার মুক্তদাহ গ্রামের আনিছুর রহমানের ছেলে মজনুর রহমান মজনুর এগারো বছর আগে বিয়ে হয়। বিয়ের পর তাদের ঘরে দুটি ছেলে সন্তান জন্ম নেয়। বড় সন্তানের বয়স ৫ বছর ও ছোট সন্তানের বয়স ২ বছর।  পুলিশ জানায়, শুক্রবার রাতে খবর পেয়ে ঘটনাস্থলে গিয়ে পুলিশ নিহতের লাশ উদ্ধার করে। তাকে শ্বাসরোধ করে হত্যা করা হয়েছে বলে প্রাথমিকভাবে ধারণা করা হচ্ছে। এছাড়া বিভিন্ন স্থানে আঘাতের চিহ্ন রয়েছে। শনিবার সকালে ময়না তদন্তের জন্য নিহতের লাশ যশোর মেডিকেল কলেজ হাসপাতাল মর্গে পাঠানো হয়েছে।  নিহতের চাচাত ভাই মাসুম রেজা জানান, ছোটখাট বিষয় নিয়ে বোনের শ্বশুর-শাশুড়ী তাকে মারপিট করত। প্রায় তারা মেরে ফেলার হুমকি দিত। এমনকি তার বোন কয়েকবার জানিয়েছে, আমার যদি কিছু হয় তাহলে আমার শ্বশুর-শাশুড়ী দায়ী থাকবে। ওরা আমার উপর অত্যাচার নির্যাতন করে।  মাসুম রেজা আরও জানান, শুক্রবার সন্ধ্যা ৬-৭টার দিকে মারপিটের পর শ্বাসরোধ করে আপাকে হত্যা করে ঘরের মধ্যে ফেলে রাখে। ঘটনার সাথেসাথে আমরা কোন খবর পাইনি। এদিন রাত ৯টার দিকে আমরা গ্রামবাসির মাধ্যমে খবর পাই। খবর পেয়ে পরিবারের লোকজন ঘটনাস্থলে ছুটে যাই। ঘরের মধ্যে বোনের লাশ পড়ে ছিল। লাশের গলায় ও শরীরে বিভিন্ন আঘাতের চিহ্ন দেখা গেছে। ঐ ঘর থেকে রাত প্রায় ২টার দিকে পুলিশ লাশ উদ্ধার করে। এ ঘটনায় নিহতের ভাই সেলিম হোসেন বাদী হয়ে সংশ্লিষ্ট থানায় হত্যা মামলা দায়ের করেছেন।  চৌগাছা থানার ওসি (তদন্ত) জিল্লাল হোসেন জানান, ঘটনাস্থল মুক্তহাদ গ্রাম থেকে নিহতের লাশ উদ্ধার করা হয়েছে। জিজ্ঞাসাবাদের জন্য নিহতের শ্বশুর-শাশুড়ি ও স্বামীকে আটক করা হয়েছে। ময়নাতদন্তের পর সঠিক তথ্য পাওয়া যাবে।"
"রাজশাহীতে আগুনে মা ও ছেলের মৃত্যু, আরেক ছেলে মুমূর্ষু",রাজশাহীর বাগমারায় তিনতলা বাসভবনে অগ্নিকাণ্ডে এক স্কুলশিক্ষিকা ও তার এক ছেলের মৃত্যু হয়েছে। এ অগ্নিকাণ্ডে আরেক ছেলে মারাত্বকভাবে অগ্নিদ্বগ্ধ হয়েছেন। আগুন থেকে বাঁচতে তিনতলা থেকে লাফ দিয়ে শিক্ষিকার দুই ছেলে প্রথমে মারাত্বকভাবে আহত হয়। এবং আগুনে ঘটনাস্থলেই মায়ের মৃত্যু হয়। ,"রাজশাহীর বাগমারায় তিনতলা বাসভবনে অগ্নিকাণ্ডে এক স্কুলশিক্ষিকা ও তার এক ছেলের মৃত্যু হয়েছে। এ অগ্নিকাণ্ডে আরেক ছেলে মারাত্বকভাবে অগ্নিদ্বগ্ধ হয়েছেন। আগুন থেকে বাঁচতে তিনতলা থেকে লাফ দিয়ে শিক্ষিকার দুই ছেলে প্রথমে মারাত্বকভাবে আহত হয়। এবং আগুনে ঘটনাস্থলেই মায়ের মৃত্যু হয়।  শুক্রবার (৩০ জুন) ভোরে উপজেলার হাসনিপুর গ্রামের মাদারীগঞ্জ বাজারে এ দুর্ঘটনা ঘটে। উন্নত চিকিৎসার জন্য আহত দুই ভাইকে ঢাকার শেখ হাসিনা জাতীয় বার্ন ও প্লাস্টিক সার্জারি ইনস্টিটিউটে ভর্তি করা হয়। শুক্রবার রাত আটটার দিকে চিকিৎসাধীন অবস্থায় শিক্ষিকার ছোট ছেলে রাফিউল বাশারের মৃত্যু হয়।  স্কুলশিক্ষিকার নাম ফরিদা ইয়াসমিন (৪৫)। তিনি রাজশাহীর দুর্গাপুর উপজেলার শিবপুর বালিকা উচ্চবিদ্যালয়ের সহকারী শিক্ষক এবং বাগমারার হাসনিপুর গ্রামের এজাজুল বাশার ওরফে স্বপনের স্ত্রী। তাদের আহত দুই সন্তান হলেন রাশেদুল বাশার (২৫) ও রাফিউল বাশার (১৮)। রাফিউলের শরীরের ৫০ শতাংশ ও রাশেদুলের শরীরের ২২ শতাংশ পুড়ে গেছে। রাশেদুল একটি বেসরকারি মেডিকেল কলেজের শিক্ষার্থী এবং রাফিউল উচ্চমাধ্যমিক পাস করে বিশ্ববিদ্যালয়ে ভর্তির জন্য পরীক্ষা দিয়েছেন। আগুন নিয়ন্ত্রণে আসার পর স্বজনেরা বাড়িতে তল্লাশি চালিয়ে তিনতলার একটি কক্ষে স্কুলশিক্ষিকা ফরিদা ইয়াসমিনের পোড়া লাশ পান। জানা গেছে, তিনতলা ভবনটি একসময় ছিল আশা সিনেমা হল। সিনেমা হলটি বন্ধ হওয়ার পর স্থানীয় বাসিন্দা ও দুর্গাপুর উপজেলা স্বাস্থ্য কমপ্লেক্সের কর্মচারী এজাজুল বাশার তা কিনে নেন। সিনেমা হলের তিনতলায় তিনি পরিবার নিয়ে থাকতেন। সেখানে কয়েকজন ভাড়াটেও ছিলেন। তবে ঈদের কারণে ভড়াটেরা গ্রামের বাড়িতে চলে যান। ভবনের অধিকাংশ স্থান বিভিন্ন পণ্যের গুদাম হিসেবে ব্যবহৃত হতো। অগ্নিকাণ্ডের সময় এজাজুল বাসায় ছিলেন না। তিনি একই এলাকার হাসনিপুরে গ্রামের বাড়িতে গিয়েছিলেন।  জানা যায়, বৃহস্পতিবার রাতের খাবার খেয়ে দুই ছেলেকে নিয়ে তিনতলার বাসায় ঘুমিয়ে পড়েন স্কুলশিক্ষিকা ফরিদা ইয়াসমিন। ভোরে বাসার দোতলা থেকে আগুনের সূত্রপাত ঘটে। এ সময় আগুন পুরো বাড়িতে ছড়িয়ে পড়ে। পরে প্রতিবেশীরা টের পেয়ে চিৎকার শুরু করেন। তাদের চিৎকারে ও আগুনের শিখা দেখতে পেয়ে আশপাশের লোকজন ছুটে আসেন। তারা আগুন নেভানোর চেষ্টা করেন। তবে আগুন ছড়িয়ে যাওয়ায় তা নিয়ন্ত্রণে আনতে পারছিলেন না লোকজন। পরে স্থানীয় ফায়ার সার্ভিসে খবর দেওয়া হলে বাগমারা ও পাশ্ববর্তী মোহনপুর উপজেলার দুটি ফায়ার ইউনিট ঘটনাস্থলে পৌঁছে দুই ঘণ্টা টেষ্টা চালিয়ে আগুন নেভাতে সক্ষম হন। বাগমারা থানার ওসি আমিনুল ইসলাম জানান, ঘটনার সংবাদ পাওয়ার সঙ্গে সঙ্গেই সেখানে পুলিশ পাঠানো হয়েছে।  বাগমারা ফায়ার সার্ভিসের স্টেশন কর্মকর্তা মেহেদি হাসান বলেন, দুইতলা থেকে আগুনের সূত্রপাত। সেখানে রান্নার ব্যবস্থা ছিল। চুলার আগুন থেকেই মূলত আগুনের সূত্রপাত হয়েছে বলে প্রাথমিকভাবে ধারণা করা হচ্ছে।"
‘এই হার মেনে নেওয়া কঠিন’,"কী দুর্দান্ত ফুটবল। র‌্যাঙ্কিংয়ে ৫১ ধাপ এগিয়ে থাকা কুয়েতের বিপক্ষে জানপ্রাণ দিয়ে লড়াই করলো বাংলাদেশ। দুঃখটা হয়তো সেকারণেই বেশি। ইশ, আরেকটু সময় যদি ধরে রাখা যেত! অতিরিক্ত সময়ের গোলে হারের যন্ত্রণা পুড়িয়ে যাচ্ছে গোটা দেশকে। বাংলাদেশের কোচ হাভিয়ের কাবরেরা তো মানতেই পারছেন না!","   কী দুর্দান্ত ফুটবল। র‌্যাঙ্কিংয়ে ৫১ ধাপ এগিয়ে থাকা কুয়েতের বিপক্ষে জানপ্রাণ দিয়ে লড়াই করলো বাংলাদেশ। দুঃখটা হয়তো সেকারণেই বেশি। ইশ, আরেকটু সময় যদি ধরে রাখা যেত! অতিরিক্ত সময়ের গোলে হারের যন্ত্রণা পুড়িয়ে যাচ্ছে গোটা দেশকে। বাংলাদেশের কোচ হাভিয়ের কাবরেরা তো মানতেই পারছেন না! ‘ফুটবলের দিন ফুরিয়েছে’- কথাটা বাংলাদেশের ফুটবলপাগল সমর্থকদের হৃদয়ে রক্ত ঝরায়। বাস্তবিক চিত্রেও সেটিই ফুটে ওঠে। পেছাতে পেছাতে বাংলাদেশের ফুটবল এখন তলানিতে। উঠে দাঁড়ানোর অনেক আশা দেখানো হলেও সেখানে কেবলই হতাশার ছবি। কিন্তু এবারের সাফ চ্যাম্পিয়নশিপের দিকে যদি তাকানো যায়? না, ফাইনালে ওঠা হয়নি; তবে দারুণ ফুটবলে উজ্জ্বল আগামীর ইঙ্গিত মিলেছে। বেঙ্গালুরুর সেমিফাইনালের নির্ধারিত সময়ে কোনও গোল হয়নি। ম্যাচ গড়ায় অতিরিক্ত সময়ে। সেখানেই প্রথমার্ধের ইনজুরি টাইমে বাংলাদেশের স্বপ্নভঙ্গ। কুয়েতের কাছে ১-০ গোলের হারে সাফ চ্যাম্পিয়নশিপ থেকে বিদায়। তলানিতে ঠেকা ফুটবলে নতুন আশার দোল লেগেছে। সেমিফাইনালে হারলেও তাই খুব বেশি হতাশ নন কাবরেরা। তবে খেলা অতিরিক্ত সময়ে নিয়ে গিয়েও শেষরক্ষা করতে না পারার কষ্ট ঠিকই পোড়াচ্ছে এই স্প্যানিশ কোচকে। ম্যাচ শেষে তিনি বলেছেন, ‘এই হার মেনে নেওয়া কঠিন। গোটা দল দারুণ খেলেছে। টুর্নামেন্টে ধারাবাহিকতা দেখিয়ে খেলেছে। তাদের খেলার ধরন যে পর্যায়ে গেছে, তা অবিশ্বাস্য।’ এই ম্যাচের চিত্র অন্যরকম হতেই পারতো। যদি ম্যাচের শুরুতে শেখ মোরসালিন সুযোগটা কাজে লাগাতে পারতেন। এ রকম আরও কয়েকটি সুযোগ নষ্ট হওয়ায় আক্ষেপে ‍পুড়ছেন কাবরেরা, ‘জয়টা আমাদের প্রাপ্য ছিল, ভালো খেলেছি। কিছু গোলের দারুণ সুযোগ সৃষ্টি করেছিলাম। ফলাফলের দিক থেকে ম্যাচটি দুর্ভাগ্যজনক। তবে পারফরম্যান্সের বিবেচনায় দুর্দান্ত।’ সেমিফাইনাল ম্যাচের রেফারিং ছিল প্রশ্নবিদ্ধ। বাংলাদেশ বেশ কয়েকবার ‍রেফারির সিদ্ধান্তে প্রতিবাদ জানিয়েছেন। যদিও কাবরেরা সরাসরি আঙুল তোলেননি। বরং তিনি বলেছেন, ‘রেফারিং টুর্নামেন্ট জুড়ে কেমন হয়েছে এটা সবাই দেখেছে। আমার এ বিষয়ে কিছু বলার নেই। যা হওয়ার তাই হয়েছে।’"
"ডেঙ্গুতে ৩ জনের মৃত্যু, হাসপাতালে ভর্তি ২৭০",দেশে গত ২৪ ঘণ্টায় ডেঙ্গু আক্রান্ত হয়ে ৩ জনের মৃত্যু হয়েছে। এ সময়ে হাসপাতালে ভর্তি হয়েছেন আরও ২৭০ জন। শনিবার (১ জুলাই) স্বাস্থ্য অধিদপ্তরের হেলথ ইমার্জেন্সি অপারেশন সেন্টার ও কন্ট্রোল রুম থেকে পাঠানো এক সংবাদ বিজ্ঞপ্তিতে এ তথ্য জানানো হয়।,"দেশে গত ২৪ ঘণ্টায় ডেঙ্গু আক্রান্ত হয়ে ৩ জনের মৃত্যু হয়েছে। এ সময়ে হাসপাতালে ভর্তি হয়েছেন আরও ২৭০ জন। শনিবার (১ জুলাই) স্বাস্থ্য অধিদপ্তরের হেলথ ইমার্জেন্সি অপারেশন সেন্টার ও কন্ট্রোল রুম থেকে পাঠানো এক সংবাদ বিজ্ঞপ্তিতে এ তথ্য জানানো হয়। এর মধ্যে ঢাকার বিভিন্ন হাসপাতালে ভর্তি হয়েছেন ১৭৮ জন, আর ঢাকার বাইরের বিভিন্ন হাসপাতালে ভর্তি হয়েছেন ৯২ জন। এই সময়ে ডেঙ্গু আক্রান্ত হয়ে তিনজনের মৃত্যু হয়েছে। এতে বলা হয়, বর্তমানে দেশের বিভিন্ন সরকারি ও বেসরকারি হাসপাতালে মোট ১ হাজার ৪০৫ জন ডেঙ্গু রোগী চিকিৎসাধীন আছেন। ঢাকার ৫৩টি সরকারি ও বেসরকারি হাসপাতালে বর্তমানে ৯৪৪ জন এবং অন্যান্য বিভাগের বিভিন্ন হাসপাতালে ৪৬১ জন ডেঙ্গু রোগী ভর্তি রয়েছেন।  চলতি বছর ডেঙ্গু আক্রান্ত হয়ে সারা দেশে এখন পর্যন্ত ৮ হাজার ২৪৮ জন রোগী হাসপাতালে ভর্তি হয়ে চিকিৎসা নিয়েছেন। এর মধ্যে ঢাকায় ৬ হাজার ২৫৭ জন এবং ঢাকার বাইরে চিকিৎসা নিয়েছেন ১ হাজার ৯৯১ জন। আক্রান্তদের মধ্যে হাসপাতাল থেকে সুস্থ হয়ে বাড়ি ফিরেছেন ৬ হাজার ৭৯৩ জন। ঢাকায় ৫ হাজার ২৭৩ এবং ঢাকার বাইরে ১ হাজার ৫২০ জন সুস্থ হয়ে বাড়ি ফিরেছেন। চলতি বছর ডেঙ্গু আক্রান্ত হয়ে এখন পর্যন্ত ৫০ জনের মৃত্যু হয়েছে।"
"সমুদ্রে গোসলে নেমে নিখোঁজ শিক্ষার্থী, ১৩ ঘণ্টা পর লাশ উদ্ধার",পটুয়াখালীর কুয়াকাটা সমুদ্র সৈকতে গোসলে নেমে নিখোঁজ কিশোর নাবিলের (১৬) লাশ উদ্ধার করা হয়েছে। নিখোঁজের ১৩ ঘন্টা পর শুক্রবার (৩০ জুন) রাত বারোটার দিকে সৈকতের চর গঙ্গামতি এলাকা থেকে তার ভাসমান লাশ উদ্ধার করা হয়। ,"পটুয়াখালীর কুয়াকাটা সমুদ্র সৈকতে গোসলে নেমে নিখোঁজ কিশোর নাবিলের (১৬) লাশ উদ্ধার করা হয়েছে। নিখোঁজের ১৩ ঘন্টা পর শুক্রবার (৩০ জুন) রাত বারোটার দিকে সৈকতের চর গঙ্গামতি এলাকা থেকে তার ভাসমান লাশ উদ্ধার করা হয়।  এর আগে বেলা এগারোটার দিকে সৈকতের একই স্থানে সে নিখোঁজ হয়। মৃত নাবিল কলাপাড়া পৌর শহরের মৃত বজলুর রহমানের ছেলে। সে এবার ঢাকার একটি মাধ্যমিক বিদ্যালয় থেকে এসএসসি পরীক্ষায় অংশগ্রহণ করেছিল।    কলাপাড়া ফায়ার সার্ভিসের স্টেশন অফিসার ইলিয়াস বলেন, সকালে নাবিল চাপলী গ্রামের তার নানা বাড়ি থেকে দুই মামাতো ভাইয়ের সঙ্গে চর গঙ্গামতি সৈকতে ঘুরতে যায়। পরে তারা তিনজনই সৈকতে গোসলে নামে। এ সময় নাবিল সাঁতার না জানায় সে স্রোতের টানে সাগরে ভেসে যায়। সন্ধ্যা পর্যন্ত অভিযান চালিয়েও তাকে পাওয়া যায়নি। পরে রাতে স্থানীয়রা তার লাশ উদ্ধার করে।"
"যুবদলের হামলায় আহত ছাত্রলীগ নেতার মৃত্যু, আটক ২",লাকসামে ছাত্রদল ও যুবদলের হামলায় লাকসাম পৌরসভা ছাত্রলীগের সহসভাপতি ইফতেখার অনিক গুরুতর আহত হয়ে সাত দিন হাসপাতালে থাকার পর বুধবার রাতে রাজধানীর এভারকেয়ার হাসপাতালের নিবিড় পরিচর্যা কেন্দ্রে (লাইফ সাপোর্ট) থাকাবস্থায় মারা যান। ,"লাকসামে ছাত্রদল ও যুবদলের হামলায় লাকসাম পৌরসভা ছাত্রলীগের সহসভাপতি ইফতেখার অনিক গুরুতর আহত হয়ে সাত দিন হাসপাতালে থাকার পর বুধবার রাতে রাজধানীর এভারকেয়ার হাসপাতালের নিবিড় পরিচর্যা কেন্দ্রে (লাইফ সাপোর্ট) থাকাবস্থায় মারা যান।  বৃহস্পতিবার (২৯ জুন) বিকালে লাকসাম পাইলট সরকারি উচ্চ বিদ্যালয় মাঠে প্রথম জানাজা এবং উত্তরাদাস্থ নিজ এলাকায় দ্বিতীয় জানাজা শেষে পারিবারিক কবরস্থানে দাফন করা হয়।  নিহত অনিক উপজেলার উত্তরদা গ্রামের মনির আহমেদ ও স্কুল শিক্ষিকা রাবেয়া বেগমের ছেলে। তিনি বাবা মায়ের সঙ্গে শহরের পূর্ব লাকসাম এলাকায় বসবাস করতেন। জানাজায় স্থানীয় সরকার পল্লী উন্নয়ন ও সমবায় মন্ত্রী মো. তাজুল ইসলাম এমপি, কুমিল্লার পুলিশ সুপার আবদুল মান্নান, লাকসাম উপজেলা আওয়ামী লীগের সভাপতি ও উপজেলা পরিষদ চেয়ারম্যান এ্যাডভোকেট ইউনূছ ভূঁইয়া, সাধারণ সম্পাদক ও উপজেলা পরিষদের ভাইস চেয়ারম্যান মহব্বত আলী, লাকসাম পৌরসভা আওয়ামী লীগের সভাপতি তাবারক উল্যা কায়েস, পৌর আওয়ামী লীগের সাধারণ সম্পাদক এ্যাডভোকেট রফিকুল ইসলাম হিরা, যুবলীগের আহবায়ক ও পৌর মেয়র অধ্যাপক আবুল খায়ের এবং ছাত্রলীগ, যুবলীগ, শ্রমিকলীগ নেতারা বক্তব্য রাখেন। উল্লেখ্য, গত ২১ জুন বিকালে লাকসাম পৌরশহরের দক্ষিণ বাইপাস এলাকায় পৌর ছাত্রলীগের সহসভাপতি ইফতেখার অনিক, যুগ্ম সাধারণ সম্পাদক ফেরদৌস আলম সৌরভ এবং স্বেচ্ছাসেবক লীগ নেতা আলমগীর হোসেনের ওপর ছাত্রদলের কতিপয় সন্ত্রাসীরা অতর্কিত হামলা চালায়। ওই সময় তারা ছাত্রলীগ নেতা অনিক, সৌরভ এবং স্বেচ্ছাসেবক লীগ নেতার বুকে ও পাঁজরে উপর্যুপরি ছুরিকাঘাত করে। এতে প্রচুর রক্তক্ষরণ হলে আশঙ্কাজনক অবস্থায় আহতদের প্রথমে লাকসাম ফেয়ার হেলথ হসপিটালে এবং পরে কুমিল্লা মেডিকেল কলেজ হাসপাতালে ভর্তি করা হয়। চিকিৎসাধীন অবস্থায় আহত ইফতেখার অনিকের অবস্থার অবনতি হলে ওই দিন রাতেই তাকে উন্নত চিকিৎসার জন্য ঢাকা মেডিকেল কলেজ হাসপাতালে স্থানান্তর করা হয়। পরে রাজধানীর এভারকেয়ার হাসপাতালে নিবিড় পর্যবেক্ষণ কেন্দ্রে (লাইফ সাপোর্ট) রাখা হয়েছিল। সেখানে বুধবার সন্ধ্যায় অনিক মারা যায়। বাকি দুজন কুমিল্লা মেডিকেল কলেজ হাসপাতালের আইসিইউতে জীবন-মৃত্যুর সন্ধিক্ষণে রয়েছে। তাদের অবস্থাও আশংকাজনক।  জানা গেছে, ওই ঘটনার পরদিন অনিকের বাবা মনির আহমেদ বাদী হয়ে ছয় জনের নাম উল্লেখ করে  অজ্ঞাতনামা আরও ৪/৫ জনকে আসামি করে লাকসাম থানায় একটি মামলা দায়ের করেছেন। এতে এজাহার নামীয় আসামিরা হলেন ঘটনার মূলহোতা লাকসাম পৌর এলাকার গাজীমুড়া গ্রামের সাংবাদিক মশিউর রহমান সেলিমের ছেলে ছাত্রদল নেতা সাইমুন রহমান রকি, একই গ্রামের চাঁন্দু মিয়ার ছেলে শাকিল, ছিদ্দিকুর রহমানের ছেলে জিল্লুর রহমান, জিন্নতের রহমানের ছেলে মশিউর রহমান সেলিম, পেয়ারাপুর গ্রামের সিরাজুল ইসলামের ছেলে তাজুল ইসলাম খোকন, একই গ্রামের আলী মিয়ার ছেলে আবুল হোসেন মিলন।  লাকসাম থানা পুলিশের ওসি আবদুল্লাহ আল মাহফুজ জানিয়েছেন, এ ঘটনায় মশিউর রহমান সেলিম ও টিপু নামে দুজনকে নারায়নগঞ্জ থেকে গ্রেপ্তার করা হয়েছে। অপর আসামিদের গ্রেপ্তারে পুলিশের অভিযান অব্যাহত আছে।"
কামরাঙ্গীরচরে নিখোঁজের দুই দিন পর মিললো বস্তাবন্দী লাশ,"রাজধানীর হাজারীবাগ এলাকায় নিখোঁজের দুই দিন পর এক ব্যবসায়ীর বস্তাবন্দী লাশ পাওয়া গেছে। তার নাম এখলাস (৫০)। গত বুধবার রাত ১১ টার দিকে হাজারীবাগ রোডের ১৩০ নম্বর বাড়ি থেকে বের হন এখলাস। এরপর ফিরে না আসলে, ঈদের দিন রাতে হাজারীবাগ থানায় একটি জিডি করেন এখলাসের ছোট ভাই জুয়েল। ঈদের পরদিন শুক্রবার সকালে বেড়িবাঁধের পাশে ম্যাটারডোর ফ্যাক্টরির সামনে এখলাসের বস্তাবন্দী লাশ উদ্ধার করা হয়। ","রাজধানীর হাজারীবাগ এলাকায় নিখোঁজের দুই দিন পর এক ব্যবসায়ীর বস্তাবন্দী লাশ পাওয়া গেছে। তার নাম এখলাস (৫০)। গত বুধবার রাত ১১ টার দিকে হাজারীবাগ রোডের ১৩০ নম্বর বাড়ি থেকে বের হন এখলাস। এরপর ফিরে না আসলে, ঈদের দিন রাতে হাজারীবাগ থানায় একটি জিডি করেন এখলাসের ছোট ভাই জুয়েল। ঈদের পরদিন শুক্রবার সকালে বেড়িবাঁধের পাশে ম্যাটারডোর ফ্যাক্টরির সামনে এখলাসের বস্তাবন্দী লাশ উদ্ধার করা হয়।  কামরাঙ্গীরচর থানার ওসি মোস্তফা আনোয়ার বলেন, শুক্রবার সকালে খবর পেয়ে আমরা বস্তাবন্দী অবস্থায় ওই ব্যক্তির লাশ উদ্ধার করি। বুধবার রাত থেকে তিনি নিখোঁজ ছিলেন। এই ঘটনায় পরদিন থানায় জিডি করা হয় পরিবারের পক্ষ থেকে। শুক্রবার সকালে ফায়ার সার্ভিস থেকে হাজারীবাগ থানায় ফোন করে কামরাঙ্গীরচর থানাধীন ম্যাটারডোর ফ্যাক্টরির সামনে বস্তাবন্দী লাশ পাওয়ার তথ্য জানায়। পরে পরিবারকে খবর দেওয়া হলে, তারা লাশ শনাক্ত করে। নিহতের শরীরের বিভিন্নস্থানে আঘাতের চিহ্ন ছিল। পুলিশ লাশ উদ্ধার করে স্যার সল্লিমুল্লাহ মেডিকেল কলেজ মর্গে পাঠায়।     ওসি বলেন, সিসিটিভি ফুটেজ ও আশেপাশের মানুষের সঙ্গে কথা বলে হত্যাকাণ্ডের রহস্য উদঘাটন করার চেষ্টা চলছে। এ ঘটনায় নিহতের ছোট ভাই জুয়েল বাদী  পরিবার কামরাঙ্গীরচর থানায় একটি হত্যা মামলা দায়ের করেছেন। মামলার বাদী জুয়েল বলেন, আমার বড় ভাই এখলাস জমির ব্যবসা করেন। তবে কারো সঙ্গে পূর্ব শত্রুতা বা টাকা লেনদেন নিয়ে দ্বন্দ্ব রয়েছে কিনা-তা তাদের জানা নেই। "
ব্রিকস বিরোধিতাই প্রমাণ করে বিএনপি দেশের উন্নয়ন বিরোধী : তথ্যমন্ত্রী   ,"তথ্যমন্ত্রী ও আওয়ামী লীগের যুগ্ম সাধারণ সম্পাদক ড. হাছান মাহমুদ বলেছেন, শীর্ষ উদীয়মান অর্থনীতির দেশগুলোর ‌‘ব্রিকস’ জোটে বাংলাদেশের যোগদানের বিরোধিতা করে বিএনপি প্রমাণ করেছে যে তারা দেশের উন্নয়ন-অগ্রগতিরও বিরোধী।","তথ্যমন্ত্রী ও আওয়ামী লীগের যুগ্ম সাধারণ সম্পাদক ড. হাছান মাহমুদ বলেছেন, শীর্ষ উদীয়মান অর্থনীতির দেশগুলোর ‌‘ব্রিকস’ জোটে বাংলাদেশের যোগদানের বিরোধিতা করে বিএনপি প্রমাণ করেছে যে তারা দেশের উন্নয়ন-অগ্রগতিরও বিরোধী। তিনি বলেন, বিএনপি মহাসচিব এই শুভ উদ্যোগকে যেভাবে সুবিধাবাদী পদক্ষেপ বলেছেন, তা অত্যন্ত নিন্দনীয়।    শনিবার (১ জুলাই) দুপুরে বন্দরনগরী চট্টগ্রামের দেওয়ানজী পুকুরলেনের নিজ বাসভবনে স্থানীয় সুধীজনের সঙ্গে ঈদ শুভেচ্ছা বিনিময় শেষে মন্ত্রী সাংবাদিকদের প্রশ্নের জবাব দেন।  শুক্রবার একটি টেলিভিশন চ্যানেলে সাক্ষাৎকারে বিএনপি মহাসচিবের বক্তব্য ‘অর্থনৈতিক জোট ব্রিকসে যোগদান আমাদের জন্য শুভকর নয়’ এ নিয়ে প্রশ্নে সম্প্রচারমন্ত্রী হাছান বলেন, ‘ব্রাজিল, রাশিয়া, ভারত, চীন, সাউথ আফ্রিকার জোট ‘ব্রিকসে’র উদীয়মান অর্থনীতির শক্তিকে সবাই সমীহ করে। বাংলাদেশ এতে যোগ দেওয়ার ইচ্ছা প্রকাশ করেছে তা নয়, উদীয়মান অর্থনীতির দেশ হিসেবে বাংলাদেশকে তারা ব্রিকসে যোগদানের আহ্বান জানিয়েছে।’ তিনি বলেন, ‘এটি বাংলাদেশের জন্য মর্যাদার, সম্মানের এবং শেখ হাসিনার নেতৃত্বে বাংলাদেশ যে এখন উদীয়মান অর্থনীতির দেশ, সেটির স্বীকৃতি। সেখানে যোগ দিলে বাংলাদেশের বহুমাত্রিক সুবিধা হবে। কিন্তু মির্জা ফখরুল সাহেবরা তা চান না।’ সাংবাদিকরা বিএনপি মহাসচিবের অপর এক মন্তব্য ‘গত একবছর ধরে বিএনপি সন্ত্রাসী কর্মকাণ্ডে যুক্ত নয়’ এ বিষয়ে জানতে চাইলে তথ্যমন্ত্রী বলেন, ‘মির্জা ফখরুল সাহেবের এ বক্তব্য রেকর্ডেড এবং তারা যে আগে সন্ত্রাসী কর্মকাণ্ডের সঙ্গে যুক্ত ছিলেন সেটি তার বক্তব্যের মাধ্যমেই স্বীকার করে নিয়েছেন।’  ‘এবং একবছর ধরে বিএনপি সন্ত্রাসী কর্মকাণ্ডের সঙ্গে যুক্ত নয় সেটিও সঠিক নয়’ উল্লেখ করে হাছান মাহমুদ বলেন, ‘আপনারা দেখেছেন, গত কয়েক মাসে তারা বিভিন্ন স্থানে পুলিশের সঙ্গে সংঘর্ষে জড়িয়েছে, গাড়ি-ঘোড়া ভাঙচুর করেছে, বাসে আগুন দিয়েছে, চট্টগ্রামের জামালখানে বঙ্গবন্ধুর ম্যুরালসহ ইতিহাস-ঐতিহ্যমণ্ডিত ছবি ভাঙচুর করেছে। অর্থাৎ মির্জা ফখরুল সাহেব যতই বলুন না কেন, উনারা সন্ত্রাসী কর্মকাণ্ডের মধ্যেই আছেন।’ এবার অত্যন্ত আনন্দঘন পরিবেশে ঈদুল-আজহা উদযাপিত হয়েছে, ঈদযাত্রাও নির্বিঘ্ন ছিল উল্লেখ করে ড. হাছান বলেন, নিঃসন্দেহে আমাদের সরকার নানা ব্যবস্থা গ্রহণ করার প্রেক্ষিতে এভাবে মানুষের পক্ষে ঈদ উদযাপন করা সম্ভবপর হয়েছে। আজকে দেশ যে এগিয়ে যাচ্ছে সেটির বহিঃপ্রকাশ হচ্ছে মানুষের কোরবানি করার সামর্থ্য বেড়েছে।  তথ্যমন্ত্রী বলেন, ‘বিএনপি মহাসচিব মির্জা ফখরুল সাহেবরা গত তিনদিন ধরে গলা ফাটিয়ে ফেলছে দেশের মানুষ এবার কষ্টে আছে। রাত বারোটার পরে যারা টেলিভিশনের পর্দা গরম করে, তাদের মধ্যে বিএনপি এবং তার মিত্ররা দেশে কোনো উন্নয়ন দেখতে পায় না। তারা দোতারাও নয়, একতারার সুরে সবসময় বলে বেড়াচ্ছে দেশের মানুষ ভালো নাই। আসলে উনারা ভালো নাই, কিন্তু দেশের মানুষ ভালো আছে।’ জাতীয় নির্বাচন নিয়ে চীন, যুক্তরাষ্ট্র ও ভারতের সক্রিয়তা কীভাবে দেখছেন এ প্রশ্নে তথ্যমন্ত্রী বলেন, ‘নির্বাচন আমাদের দেশে হবে, আমাদের ভোটাররা কাকে ভোট দেবে সেটি তারাই ঠিক করবে। সুতরাং ভূ-রাজনীতির সঙ্গে যুক্তরা কি করছে সেটি নিয়ে আমাদের চিন্তাও নেই, মাথাব্যথাও নেই।’  নির্বাচন হবে নির্বাচন কমিশনের অধীনে, সরকারের অধীনে কোনো নির্বাচন হয় না উল্লেখ করে মন্ত্রী হাছান বলেন, ‘বিএনপি যখন সরকারে ছিল তারা ১৫ ফেব্রুয়ারির নির্বাচন সরকারের অধীনেই করেছিল। এখানেই বিএনপি গুলিয়ে ফেলেছে। সরকার শুধু নির্বাচন কমিশনকে ফ্যাসিলেট করবে। বিএনপিসহ তাদের মিত্ররা যতই দাবি দিক না কেন, সংবিধানের এক চুলও ব্যত্যয় হবে না।’ তিনি বলেন, ‘ভারত, অস্ট্রেলিয়া, ইংল্যান্ড, নিউজিল্যান্ড, জাপানসহ পৃথিবীর অন্যান্য সংসদীয় গণতন্ত্রের দেশে যেভাবে নির্বাচন হয় ঠিক সেভাবেই আমাদের দেশে নির্বাচন হবে সংবিধান অনুযায়ী। সেখানে যেভাবে চলতি সরকার দায়িত্ব পালন করে, একইভাবে আমাদের দেশেও বর্তমান প্রধানমন্ত্রী শেখ হাসিনার সরকার নির্বাচনকালীন সরকারের দায়িত্ব পালন করবে। তখন সরকারের শুধু রুটিন কাজ থাকে। নির্বাচনের সঙ্গে সংশ্লিষ্ট সমস্ত দপ্তর-অধিদপ্তর ও সংস্থাগুলোর জনবল বদলি থেকে শুরু করে সবকিছুই নির্বাচন কমিশনের হাতে ন্যস্ত থাকে।’  শিক্ষা উপমন্ত্রী ব্যারিস্টার মহিবুল হাসান চৌধুরী নওফেল, বাংলাদেশ আওয়ামী লীগের ত্রাণ ও সমাজ কল্যাণবিষয়ক সম্পাদক আমিনুল ইসলাম আমিন, চট্টগ্রাম মহানগর আওয়ামী লীগের ভারপ্রাপ্ত সভাপতি মাহতাব উদ্দিন চৌধুরী, সাধারণ সম্পাদক সাবেক মেয়র আ জ ম নাছির উদ্দিন চৌধুরী, সাংগঠনিক সম্পাদক নোমান আল মাহমুদ এমপি, চট্টগ্রাম উত্তর জেলা আওয়ামী লীগের সভাপতি এমএ সালাম, দক্ষিণ জেলার ভারপ্রাপ্ত সভাপতি মোতাহেরুল ইসলাম চৌধুরীসহ অনেকেই উপস্থিত ছিলেন। "
জনগণের আস্থা ও ভালোবাসায় শেখ হাসিনা আবারও ক্ষমতায় আসবে: চিফ হুইপ ,"বাংলাদেশ জাতীয় সংসদের চিফ হুইপ ও মাদারীপুর-১ (শিবচর) আসনের ৬ বারের সফল সংসদ সদস্য নূর-ই-আলম চৌধুরী লিটন বলেছেন, জনগণের দোয়া, আস্থা ও ভালোবাসায় শেখ হাসিনা আবারও ক্ষমতায় আসবে। শেখ হাসিনার কোনো বিকল্প এই বাংলাদেশে নাই। ","বাংলাদেশ জাতীয় সংসদের চিফ হুইপ ও মাদারীপুর-১ (শিবচর) আসনের ৬ বারের সফল সংসদ সদস্য নূর-ই-আলম চৌধুরী লিটন বলেছেন, জনগণের দোয়া, আস্থা ও ভালোবাসায় শেখ হাসিনা আবারও ক্ষমতায় আসবে। শেখ হাসিনার কোনো বিকল্প এই বাংলাদেশে নাই।  শনিবার (১ জুলাই) দুপুরে মাদারীপুরের শিবচর পৌরসভার চরশ্যামাইল এলাকায় বর্ধিত পৌরসভার ২ নম্বর পৌর ভবনের উদ্বোধন, বর্জ্য ব্যবস্থাপনা ইউনিটের ভিত্তি প্রস্তর স্থাপন ও চৌধুরী নূর উদ্দিন আহমেদ ক্লাবের উদ্বোধন শেষে স্থানীয় গণ্যমান্য ও রাজনৈতিক ব্যক্তিবর্গের সঙ্গে মতবিনিময় সভায় প্রধান অতিথির বক্তব্যে তিনি এ কথা বলেন।  ছবি: ইত্তেফাক এ সময় চিফ হুইপের হাতে বর্ধিত পৌর ভবনের প্রতীকি চাবি তুলে দেন মেয়র ও কাউন্সিলরা। এর আগে চিফ হুইপ পৌর বাজারে অত্যাধুনিক লিটন চৌধুরী সুপার মার্কেটের ভিত্তি প্রস্তর করেন। ছবি: ইত্তেফাক চিফ হুইপ বলেন, করোনা পরিস্থিতি, যুদ্ধ পরিস্থিতি সামাল দেওয়ার সক্ষমতা তিনি যেভাবে দেখিয়েছেন তার বিকল্প আর কেউ নাই। যখন দেশে কোনো জাতীয় নির্বাচন আসে তখনই ষড়যন্ত্র শুরু হয়। বিভিন্ন দেশি-বিদেশি ষড়যন্ত্রের মাধ্যমে বিএনপি ক্ষমতা দখলের চেষ্টা করে। কিন্তু আমাদের বিশ্বাস জনগণ যতবারই ভোট দিয়েছে নৌকাকেই ভোট দিয়েছে।  ছবি: ইত্তেফাক এ সময় মাদারীপুর জেলা প্রশাসক মোহাম্মদ মারুফুর রশীদ খান, পুলিশ সুপার মো. মাসুদ আলম, স্থানীয় সরকার বিভাগের উপ-পরিচালক মো. নজরুল ইসলাম, মাদারীপুর জনস্বাস্থ্য প্রকৌশল অধিদপ্তরের নির্বাহী প্রকৌশলী মো. শফিকুল আলম, প্রকল্প পরিচালক সুশান্ত রঞ্জন রায়, উপজেলা চেয়ারম্যান বীর মুক্তিযোদ্ধা আলহাজ্ব আ. লতিফ মোল্লা, পৌরসভার মেয়র মো. আওলাদ হোসেন খান, উপজেলা নির্বাহী অফিসার (ইউএনও) মো. রাজিবুল ইসলাম, শিবচর থানার ওসি মোহাম্মদ আনোয়ার হোসেন, জনস্বাস্থ্য প্রকৌশল অধিদপ্তরের সহকারী প্রকৌশলী শামীমা নাসরিন, উপজেলা আওয়ামী লীগের সাধারণ সম্পাদক ডা: মো. সেলিম, পৌরসভা আওয়ামী লীগের সভাপতি তোফাজ্জেল হোসেন খান তোতাসহ আরও অনেকেই উপস্থিত ছিলেন।"
ঢাকা-দিল্লি-কাঠমান্ডুর বিদ্যুৎ চুক্তি জুলাইতেই,"চলতি জুলাইতেই ঢাকা, দিল্লি ও কাঠমান্ডুর মধ্যে ত্রিপাক্ষিক বিদ্যুৎ চুক্তি হতে যাচ্ছে। ভারতের পাওয়ার গ্রিডকে ব্যবহার করে নেপালে উৎপাদিত জলবিদ্যুৎ যাতে বাংলাদেশে আসতে পারে, সেই লক্ষ্যে এই আন্তর্জাতিক চুক্তি হবে। দিল্লির সরকারি কর্মকর্তা সূত্রে এমনটি জানা গেছে। সব কিছু ঠিকমতো এগোলে চলতি মাসের তৃতীয় সপ্তাহ নাগাদ তিন দেশের মধ্যে চুক্তিটি সম্পাদিত হবে। ","চলতি জুলাইতেই ঢাকা, দিল্লি ও কাঠমান্ডুর মধ্যে ত্রিপাক্ষিক বিদ্যুৎ চুক্তি হতে যাচ্ছে। ভারতের পাওয়ার গ্রিডকে ব্যবহার করে নেপালে উৎপাদিত জলবিদ্যুৎ যাতে বাংলাদেশে আসতে পারে, সেই লক্ষ্যে এই আন্তর্জাতিক চুক্তি হবে। দিল্লির সরকারি কর্মকর্তা সূত্রে এমনটি জানা গেছে। সব কিছু ঠিকমতো এগোলে চলতি মাসের তৃতীয় সপ্তাহ নাগাদ তিন দেশের মধ্যে চুক্তিটি সম্পাদিত হবে।  জানা গেছে, নেপালের প্রধানমন্ত্রী পুষ্পকুমার দাহাল (ওরফে প্রচন্ড) যখন ভারত সফরে আসেন, তখন প্রধানমন্ত্রী নরেন্দ্র মোদির সঙ্গে তার আলোচনায় প্রসঙ্গটি উঠেছিল। সেই বৈঠকে প্রধানমন্ত্রী মোদি প্রচন্ডকে কথা দিয়েছেন, দক্ষিণ এশিয়ায় ‘বৃহত্তর এনার্জি কানেক্টিভিটি’র স্বার্থে ভারত, নেপাল ও বাংলাদেশকে তাদের পাওয়ার গ্রিড ব্যবহার করার অনুমতি দেবে।    এর আগে বাংলাদেশ ও নেপাল এই বিদ্যুৎ সরবরাহের বিষয়ে নীতিগতভাবে একমত হয়েছিল। তবে এ ব্যাপারে অপেক্ষা ছিল ভারতের সম্মতির। বাংলাদেশ ও নেপালের মধ্যে যেহেতু সরাসরি কোনও সীমান্ত নেই, তাই ভারতের সক্রিয় অংশগ্রহণ ছাড়া এই পরিকল্পনার বাস্তবায়ন সম্ভবও নয়। ফলে ত্রিপাক্ষিক চুক্তির সম্পাদনে এখন আর বিশেষ কোনও বাধা নেই।  নেপালের বিদ্যুৎ সচিব দীনেশ কুসার ঘিমির জাপানের নিক্কেই বার্তা সংস্থাকেও এমনটা জানিয়েছেন। তিনি জানান, চুক্তি সম্পাদনের পর শুরুতে তারা বাংলাদেশকে ৫০ মেগাওয়াট বিদ্যুৎ সরবরাহ করতে পারবেন। কিন্তু মাত্র এক বছরের মধ্যেই এর পরিমাণ বাড়িয়ে ৫০০ মেগাওয়াট করা যাবে বলেও তারা আত্মবিশ্বাসী। ভারতে পররাষ্ট্রনীতির বিশেষজ্ঞ ও শাসক বিজেপির ঘনিষ্ঠ তাত্ত্বিক শুভ্রকমল দত্ত গণমাধ্যমকে বলেছিলেন, ‘এই চুক্তিতে তিন দেশই যে শেষ পর্যন্ত রাজি হয়েছে, তার কারণ তিনটি দেশই উপলব্ধি করেছে এটা সবার জন্যই একটা উইন-উইন সিচুয়েশন।’ আসন্ন এই ত্রিপাক্ষিক চুক্তিতে কীভাবে তিনটি দেশেরই লাভ হবে, সেটারও বিশদ ব্যাখ্যা করেছেন তিনি।"
জয়পুরহাটে বিরল প্রজাতির মদনটাক পাখি উদ্ধার ,জয়পুরহাট সদরের চকবরকত ইউনিয়নের চকউজাল গ্রামের মাঠ থেকে শনিবার (১ জুলাই) সকালে মদনটাক নামের একটি বিরল প্রজাতির পাখি উদ্ধার করেছেন স্থানীয়রা। ,"জয়পুরহাট সদরের চকবরকত ইউনিয়নের চকউজাল গ্রামের মাঠ থেকে শনিবার (১ জুলাই) সকালে মদনটাক নামের একটি বিরল প্রজাতির পাখি উদ্ধার করেছেন স্থানীয়রা।  চকবরকত ইউনিয়নের চেয়ারম্যান শাহজাহান আলী জানান, সকালে চকউজাল গ্রামের মাঠে বিরল প্রজাতির মদনটাক পাখিটি বৃষ্টি হওয়ার কারণে উড়তে পারছে না এমন অবস্থায় স্থানীয়রা পাখিটি দেখতে পেয়ে উদ্ধার করে। বিরল প্রজাতির এ পাখিটি উদ্ধার হওয়ার ঘটনা এলাকায় ছড়িয়ে পড়লে পাখিটিকে একনজর দেখতে অসংখ্য মানুষের ভিড় করছেন।    চকউজাল গ্রামের আশিকুর রহমান বলেন, পাখিটির পা ও ঠোঁট অনেক লম্বা। পিঠের ওপর ধূসর কালো রং ও সাদা বর্ণের শরীর। আমাদের এলাকায় এ পাখি দেখতে পাওয়া এক সৌভাগ্যের ব্যাপার বলে মন্তব্য করেন তিনি। পাখিটির মাথায় পালক না থাকায় ধারণা করা হচ্ছে এটি বিরল প্রজাতির মদনটাক পাখি। চকবরকত ইউনিয়ন পরিষদের চেয়ারম্যান শাহজাহান আলী খবর পেয়ে পাখিটি উদ্ধার করার ব্যবস্থা করেন। পরে উদ্ধার করা মদনটাক পাখিটিকে হস্তান্তরের জন্য রাজশাহী বন্যপ্রাণী ব্যবস্থাপনা ও প্রকৃতি সংরক্ষণ বিভাগ টিমের সঙ্গে যোগাযোগ করে তাদের নিকট হস্তান্তর করার ব্যবস্থা করেন। রাজশাহী বন্যপ্রাণী ব্যবস্থাপনা ও প্রকৃতি সংরক্ষণ বিভাগ টিমের পরিদর্শক জাহাঙ্গীর কবির জানান, খবর পেয়ে টিমের সদস্যরা ঘটনাস্থলে গিয়ে পাখিটি উদ্ধার করে। বন্যপ্রাণী ব্যবস্থাপনা ও প্রকৃতি সংরক্ষণ বিভাগ পাখিটির প্রাথমিক চিকিৎসার পর নিরাপদ আবাসস্থল বিলে বা জলাশয়ে অবমুক্ত করা হবে বলে জানা গেছে।"
আন্তর্জাতিক কৌতুক দিবস আজ,"আন্তর্জাতিক কৌতুক দিবস আজ ১ জুলাই। বিশ্বজুড়ে পালিত হচ্ছে দিবসটি। এটি হাস্যরস ও হাসির শিল্পের জন্য উৎসর্গকৃত-যা মানুষের হৃদয়ে আনন্দ দেওয়া হিসেবে উদযাপিত হয়। মানুষ দৈনন্দিন জীবনের সময়সূচি থেকে আনন্দের জন্য কয়েক মিনিট বের করে একসঙ্গে হাসিঠাট্টা করবে, এটিই দিনটির মূল লক্ষ্য। ","আন্তর্জাতিক কৌতুক দিবস আজ ১ জুলাই। বিশ্বজুড়ে পালিত হচ্ছে দিবসটি। এটি হাস্যরস ও হাসির শিল্পের জন্য উৎসর্গকৃত-যা মানুষের হৃদয়ে আনন্দ দেওয়া হিসেবে উদযাপিত হয়। মানুষ দৈনন্দিন জীবনের সময়সূচি থেকে আনন্দের জন্য কয়েক মিনিট বের করে একসঙ্গে হাসিঠাট্টা করবে, এটিই দিনটির মূল লক্ষ্য।  আন্তর্জাতিক কৌতুক দিবসের মূলমন্ত্র হচ্ছে, ‘হাসিই সব রোগের ওষুধ’। কৌতুকের মাধ্যমে যে হাসিঠাট্টার সৃষ্টি হয়, তা আমাদের ব্যস্ত ও চাপযুক্ত জীবনে অবকাশ প্রদানে অত্যন্ত প্রয়োজনীয়। এদিকে এই দিবস উপলক্ষে সোশ্যাল মিডিয়ায় চলছে তোলপাড়। ফেসবুক ব্যবহারকারীরাও দিনটিকে যেন সম্পূর্ণভাবে স্বীকৃতি দিয়েছে। অন্যদিকে টুইটার ভরে গেছে অসংখ্য মিমে। যশরাজ ফিল্মসের অফিসিয়াল টুইটার পেজে ব্যবহারকারীদের শুভেচ্ছা জানিয়ে লেখা হয়, সর্বদা আপনার জীবনকে খুব কৌতুকপূর্ণ করে তোলে এমন কিছুর সন্ধান করুন। সবাইকে আন্তর্জাতিক কৌতুক দিবসের শুভেচ্ছা।"
অতিরিক্ত সময়ের গোলে সাফে স্বপ্নভঙ্গ বাংলাদেশের,কুয়েতের বিপক্ষে লড়াই চলছিল সমানে সমান। কিন্তু ভাগ্য সহায় হয়নি বাংলাদেশের। প্রথমে মোরসালিনের গোল করার সুবর্ণ সুযোগ হাতছাড়া। দ্বিতীয় রাকিব হোসেনের শট বারে লেগে ফিরে আসা। শক্তিশালী কুয়েতকে নির্ধারিত ৯০ মিনিট পর্যন্ত রুদ্ধশ্বাসে রেখে তারিক কাজী-তপু বর্মনরা। ,কুয়েতের বিপক্ষে লড়াই চলছিল সমানে সমান। কিন্তু ভাগ্য সহায় হয়নি বাংলাদেশের। প্রথমে মোরসালিনের গোল করার সুবর্ণ সুযোগ হাতছাড়া। দ্বিতীয় রাকিব হোসেনের শট বারে লেগে ফিরে আসা। শক্তিশালী কুয়েতকে নির্ধারিত ৯০ মিনিট পর্যন্ত রুদ্ধশ্বাসে রেখে তারিক কাজী-তপু বর্মনরা।  শেষ পর্যন্ত গোলশূন্য ড্র’তে খেলা গড়ায় অতিরিক্ত ৩০ মিনিটে। কিন্তু অতিরিক্ত সময়ের প্রথমেই শেষ দিকে আল রাউশির গোলে ১-০ ব্যবধানে জয় নিশ্চিত করে সাফের ফাইনালে উঠেছে কুয়েত।    শনিবার (১ জুলাই) বেঙ্গালুরুতে সাফ চ্যাম্পিয়নশিপের সেমিফাইনালে কুয়েতের কাছে ১-০ গোলে হেরে বিদায় নিয়েছে বাংলাদেশ।  ১৪ বছর পর দক্ষিণ এশিয়ার শ্রেষ্ঠত্বের আসরে শেষ চারে উঠলেও আর এগুনো হলো না লাল সবুজের প্রতিনিধিদের। র‍্যাঙ্কিংয়ে ৫০ ধাপ এগিয়ে থাকা দলের বিপক্ষে অবশ্য প্রায় সমান তালে লড়ায় প্রশংসা পাবেন জামাল ভূঁইয়ারা।
‘নৌকা’য় ভোট চাইলেন প্রধানমন্ত্রী,"আগামী নির্বাচনে দলের নির্বাচনী প্রতীক ‘নৌকা’য় ভোট চেয়েছেন প্রধানমন্ত্রী ও আওয়ামী লীগ সভাপতি শেখ হাসিনা। শনিবার (১ জুলাই) গোপালগঞ্জের কোটালীপাড়া উপজেলা আওয়ামী লীগ অফিসে ঈদুল আজহা উপলক্ষে স্থানীয় আওয়ামী লীগ ও সহযোগী সংগঠনের নেতা-কর্মী, স্থানীয় জনপ্রতিনিধি ও সাধারণ মানুষের সঙ্গে শুভেচ্ছা বিনিময়কালে এ কথা বলেন তিনি।","আগামী নির্বাচনে দলের নির্বাচনী প্রতীক ‘নৌকা’য় ভোট চেয়েছেন প্রধানমন্ত্রী ও আওয়ামী লীগ সভাপতি শেখ হাসিনা। শনিবার (১ জুলাই) গোপালগঞ্জের কোটালীপাড়া উপজেলা আওয়ামী লীগ অফিসে ঈদুল আজহা উপলক্ষে স্থানীয় আওয়ামী লীগ ও সহযোগী সংগঠনের নেতা-কর্মী, স্থানীয় জনপ্রতিনিধি ও সাধারণ মানুষের সঙ্গে শুভেচ্ছা বিনিময়কালে এ কথা বলেন তিনি। প্রধানমন্ত্রী বলেন, ‘আওয়ামী লীগ দেশের স্বাধীনতা এনেছে, এ দেশের অর্থনৈতিক মুক্তি, আর্থ-সামাজিক উন্নয়ন এবং দেশবাসীর জন্য খাদ্য, বস্ত্র ও বাসস্থানের ব্যবস্থা করেছে। তাই আগামী সাধারণ নির্বাচনে আওয়ামী লীগের নির্বাচনী প্রতীক নৌকায় ভোট দিন।’ শেখ হাসিনা বলেন, ‘আওয়ামী লীগ ক্ষমতায় এলে সাধারণ মানুষের ভাগ্য বদলে যায়।’ এ সময় তিনি গত সাড়ে ১৪ বছরে দেশের সার্বিক উন্নয়ন নিশ্চিত করার জন্য তার সরকারের প্রচেষ্টা সংক্ষেপে তুলে ধরেন। পাশাপাশি এসব উন্নয়ন যারা দেখতে পায়না তাদের কঠোর সমালোচনা করে তিনি তাদের উদ্দেশে বলেন, ‘তারা এই উন্নয়নের সুফল কিন্তু ঠিকই ভোগ করছেন।’  তিনি বলেন, ‘যারা আওয়ামী লীগকে কখনো ক্ষমতায় দেখতে চায় না এবং দেশের উন্নয়নও দেখতে পায়না, তাদের ব্যাপারে আমার কিছুই বলার নেই।’ যারা দেশের উন্নয়ন চায় না তাদের চ্যালেঞ্জ করে প্রধানমন্ত্রী বলেন, ‘তিনি অবশ্যই দেশের এই উন্নয়ন অব্যাহত রাখবেন।’ ভেষজ গাছের চারা রোপণ করছেন প্রধানমন্ত্রী শেখ হাসিনা। ছবি: ফোকাস বাংলা প্রধানমন্ত্রী বলেন, ‘আমি নিজের বাবা-মা ও ভাই হারিয়েছি। আপনারাই (কোটালীপাড়ার মানুষ) আমার আপনজন। আপনারা সবসময়ই আমার জন্য কাজ করে যাচ্ছেন।’ তিনি বলেন, ‘তার নিজের আত্মীয়-স্বজন ও অন্যান্যের সঙ্গে শুভেচ্ছা বিনিময় না করেই তিনি কোটালীপাড়ার মানুষের সঙ্গে ঈদের শুভেচ্ছা বিনিময় করতে গোপালগঞ্জে এসেছেন।’ প্রধানমন্ত্রী কোটালীপাড়া উপজেলা আওয়ামী লীগ কার্যালয়ে পৌঁছালে নিম (মারগোসল), বকুল (স্প্যানিশ চেরি) এবং আমের তিনটি কাঠ, ফল ও ভেষজ গাছের চারা রোপণ করেন। এর আগে প্রধানমন্ত্রী কোটালীপাড়া ও টুঙ্গিপাড়ায় তার দুই দিনের সফরের অংশ হিসেবে তার সরকারি বাসভবন গণভবন থেকে তিন ঘণ্টার গাড়িতে পদ্মা সেতু পার হয়ে সকাল ১১টা ২৭ মিনিটে কোটালীপাড়ায় পৌঁছান। এ সময় প্রধানমন্ত্রীর আইসিটিবিষয়ক উপদেষ্টা ও একমাত্র ছেলে সজীব ওয়াজেদ জয় তার সঙ্গে ছিলেন। রোববার সকালে আওয়ামী লীগ সভাপতি শেখ হাসিনা পবিত্র ঈদুল আজহা উপলক্ষে স্থানীয় আওয়ামী লীগ ও এর সহযোগী সংগঠনের নেতাকর্মী, স্থানীয় জনপ্রতিনিধি ও জনসাধারণের সঙ্গে শুভেচ্ছা বিনিময় করবেন। পরে বিকালে টুঙ্গিপাড়া থেকে ঢাকার উদ্দেশে রওনা হওয়ার কথা রয়েছে প্রধানমন্ত্রীর।"
"সুগন্ধা নদীতে তেলবাহী জাহাজে আগুনে দগ্ধ ৪, নিখোঁজ ৫",ঝালকাঠির সুগন্ধা নদীতে সাগর নন্দিনী-২ নামের একটি তেলবাহী জাহাজে আগুনে চার শ্রমিক দগ্ধ হয়েছেন। নিখোঁজ রয়েছেন আরও পাঁচ শ্রমিক। আহতদের মধ্যে দুইজনকে বরিশাল শেরেবাংলা মেডিকেল কলেজ হাসপাতালে এবং অন্য দুজনকে ঝালকাঠি সদর হাসপাতালে ভর্তি করা হয়েছে। ,"ঝালকাঠির সুগন্ধা নদীতে সাগর নন্দিনী-২ নামের একটি তেলবাহী জাহাজে আগুনে চার শ্রমিক দগ্ধ হয়েছেন। নিখোঁজ রয়েছেন আরও পাঁচ শ্রমিক। আহতদের মধ্যে দুইজনকে বরিশাল শেরেবাংলা মেডিকেল কলেজ হাসপাতালে এবং অন্য দুজনকে ঝালকাঠি সদর হাসপাতালে ভর্তি করা হয়েছে।  শনিবার (১ জুলাই) দুপুর দুইটার দিকে আগুন লেগে এ বিস্ফোরণের এ ঘটনা ঘটে।      জানা গেছে, বিস্ফোরণে জাহাজটির পেছনের অংশ পুরোটাই উড়ে গেছে। প্রাথমিক ধারণা করা হচ্ছে গ্যাস সিলিন্ডার বা ইঞ্চিন বিস্ফোরণ হতে পারে। খবর পেয়ে ফায়ার সার্ভিস আগুন নিয়ন্ত্রণ করে দগ্ধদের উদ্ধার করেছে। তবে নিখোঁজ ব্যক্তিদের এখনো সন্ধান চলছে। ঝালকাঠি সদর, রাজাপুর, নলছিটি ও  বরিশাল সদরের ফায়ার সার্ভিসের একাধিক ইউনিট ঘণ্টাব্যাপী চেষ্টা করে আগুন নিয়ন্ত্রণে আনতে সক্ষম হয়।   ফায়ার সার্ভিসের কর্মী ও প্রত্যক্ষদর্শীরা জানান, দুপুর দুইটার দিকে জাহাজের ইঞ্জিন রুমে বিস্ফোরণ ঘটে। বিস্ফোরণের ফলে ওই রুমে অগ্নিকাণ্ডের সৃষ্টি হয়। এতে জাহাজের ৯ স্টাফের মধ্যে চার জন শ্রমিক দগ্ধ হয়। দগ্ধরা হলেন, জাহাজের স্টাফ শাকিল (৩৫), ফরিদুল ইসলাম (৫০), ইকবাল হোসেন (২৭) ও মাইনুল ইসলাম হৃদয় (২৯)। পরে ফায়ার সার্ভিস এসে আগুন নিয়ন্ত্রণে আনে এবং আহতেদের উদ্ধার করে হাসপাতালে পাঠায়।   ঝালকাঠি পদ্মা ডিপোর ডিএস হোসেন আহম্মেদ জানান, এখন পর্যন্ত কোনো নিহতের খবর পাওয়া না গেলেও কয়েকজন নিখোঁজ রয়েছেন। আগুন নিয়ন্ত্রণে আনা হয়েছে। তবে জাহাজের ভেতরের পানি অপসারণের জন্য ফায়ার সার্ভিসকে বলা হয়েছে। যাতে জাহাজটি ডুবে না যায়।  ঝালকাঠি পদ্মাা অয়েল কোম্পানির কর্মী আবদুস সালাম জানান, সাগর নন্দিনী-২ জাহাজটি প্রায় ১১ লাখ লিটার পেট্রোল এবং ডিজেল নিয়ে ঝালকাঠির পদ্মা অয়েল কোম্পানির সামনে সুগন্ধা নদীতে নোঙর করে। শনিবার (১জুলাই) বিকালে জাহাজটি দিয়ে তেল খালাস করার কথা ছিল। শনিবার দুপুরে ইঞ্জিন রুমে বিস্ফোরণ এবং অগ্নিকাণ্ডের ঘটনা ঘটে। বর্তমানে জাহাজটির ইঞ্জিন রুমের তলা ফেটে আস্তে আস্তে  ডুবে যাচ্ছে। ঝালকাঠি ফায়ার সার্ভিস স্টেশন অফিসার মো. সেলিম হোসাইন জানিয়েছেন, জাহাজে অগ্নিদগ্ধদের উদ্ধার শেষে এখন নিখোঁজদের সন্ধানে কাজ করছে তারা। ইতিমধ্যে ঘটনাস্থল পরিদর্শন করেছেন ঝালকাঠি জেলা প্রশাসক ফারাহ গুল নিঝুম, জেলা পুলিশ সুপার আফরুজুল হক টুটুল ও অতিরিক্ত পুলিশ সুপার মো. মুহিতুল ইসলাম।  ঝালকাঠির সহকারী পুলিশ সুপার সদর সার্কেল মো. মহিতুল ইসলাম জানান, আগুন নিয়ন্ত্রণে এলেও এখন পর্যন্ত ৫ জন নিখোঁজের খবর জানা গেছে। আরও কজন আহতকে বরিশাল শেরে বাংলা মেডিকেল কলেজ হাসপাতালে নেওয়া হয়েছে বলে জানা যায়। "
বিদেশি প্রভুদের তুষ্ট করতে আওয়ামী লীগ রাজনীতি করে না: কাদের,"আওয়ামী লীগ সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের বলেছেন, বিএনপির মতো বিদেশি প্রভুদের তুষ্ট করার জন্য আওয়ামী লীগ বা শেখ হাসিনা রাজনীতি করেন না।","আওয়ামী লীগ সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের বলেছেন, বিএনপির মতো বিদেশি প্রভুদের তুষ্ট করার জন্য আওয়ামী লীগ বা শেখ হাসিনা রাজনীতি করেন না। তিনি বলেন, 'বাংলাদেশের মানুষের কল্যাণের জন্য শেখ হাসিনা সরকার ব্রিকস-এ যোগদান করছে। বিএনপির মতো বিদেশি প্রভুদের তুষ্ট করার জন্য আওয়ামী লীগ বা শেখ হাসিনা রাজনীতি করেন না। দেশের মানুষের ভাগ্যোন্নয়নের জন্য আওয়ামী লীগ রাজনীতি করে।' ওবায়দুল কাদের আজ শনিবার গণমাধ্যমে পাঠানো এক বিবৃতিতে এ কথা বলেন। বিএনপি নেতাদের রাজনৈতিক উদ্দেশ্যপ্রণোদিত বিভ্রান্তিকর বক্তব্যের নিন্দা ও প্রতিবাদ জানাতেই এই বিবৃতি প্রদান করা হয়। আওয়ামী লীগ সাধারণ সম্পাদক বলেন, 'ব্রিকসের যোগদান নিয়ে বিএনপি মহাসচিব মির্জা ফখরুলের বক্তব্য অজ্ঞতা ছাড়া কিছু নয়। পাশ্চাত্যের সাথে ঘনিষ্ঠ সম্পর্ক বজায় রেখেও ভারত ও আফ্রিকা ব্রিকস ব্যাংক প্রতিষ্ঠাতাদের অন্যতম। বাংলাদেশ সাম্প্রতিক সময়ে বিশ্বব্যাংক ও এডিবির কাছ থেকে দেশের জন্য আর্থিক সহায়তা পেয়েছে।' বিএনপি জন্মলগ্ন থেকে জামায়াত ইসলামের সাথে ঘনিষ্ঠ সম্পর্ক বজায় রেখেছে উল্লেখ করে ওবায়দুল কাদের বলেন, 'ঐতিহ্যগতভাবেই গোলাম আযমের দল জামায়াতে ইসলামী বিএনপি'র ঘনিষ্ঠ মিত্র। বিএনপির প্রতিষ্ঠাতা জিয়াউর রহমান পাকিস্তানি নাগরিক গোলাম আযমকে পাকিস্তান থেকে বাংলাদেশে নিয়ে এসেছিল এবং তার স্ত্রী বেগম খালেদা জিয়া গোলাম আযমকে বাংলাদেশের নাগরিকত্ব প্রদান করে।' তিনি বলেন, ২০০১ সালের নির্বাচনের পর বিএনপি জামায়াতের সঙ্গে একাকার হয়ে সরকার গঠন করে এবং বাংলাদেশের মুক্তিযুদ্ধের চেতনাকে ধুলিস্যাৎ করে। যুদ্ধাপরাধের বিচারের সময় বেগম খালেদা জিয়া জামায়াতে ইসলামীর শীর্ষ নেতা যুদ্ধাপরাধীদের বিচার প্রক্রিয়া বন্ধ করার জন্য আন্দোলন করেছে। ওবায়দুল কাদের বলেন, বিএনপির শাসনামলে পাকিস্তানি দর্শনের রাজনীতি বাংলাদেশে জোরদার হয় এবং জামায়াত ইসলামের ক্ষমতায়ন প্রক্রিয়া শুরু হয়। সেইসাথে বিএনপির পৃষ্ঠপোষকতায় জামায়াত ইসলামী বাংলাদেশে ফুলেফেঁপে বিষবৃক্ষে পরিণত হয়েছে। বাংলাদেশের সচেতন মানুষ মাত্রই জানে জামায়াতে ইসলামী হলো বিএনপির বি-টিম। আওয়ামী লীগের সাধারণ সম্পাদক বলেন, বিএনপিকে ভোট না দেওয়ার অপরাধে সংখ্যালঘুদের বাড়ি-ঘর ভাঙচুর ও আগুন দেয়া, হরতালের নামে আগুনসন্ত্রাস ও পেট্রোল বোমা মেরে নিরীহ মানুষকে পুড়িয়ে মারা, গাছ কাটা, ভূমি অফিস পুড়িয়ে দেওয়ার যে ইতিহাস বিএনপি সৃষ্টি করেছিল সেটা বেশি দিন আগের নয়। তিনি বলেন, বিএনপি নেতারা ভুলে গেলেও দেশের মানুষ বিএনপির সেই সহিংসতার কথা ভুলে যায়নি। আসলে নিজেদের এসব অপকর্ম আড়াল করতেই বিএনপি নেতারা সবসময় অপপ্রচার চালায় এবং সরকারি দলের লোকেদের ওপর দোষ চাপিয়ে আত্মতুষ্টিতে ভোগার উপলক্ষ খোঁজে।"
১০ কোটি ডলারে নিলামে বিক্রি ক্লিমটের ‘লেডি উইথ অ্যা ফ্যান'  ,অস্ট্রিয়ার বিখ্যাত চিত্রকর গুস্তাফ ক্লিমটের সবশেষ পরিপূর্ণ চিত্রকর্ম ‘লেডি উইথ অ্যা ফ্যান' নিলামে তুলেছিল সোথেবি অকশন। মঙ্গলবার ছবিটি ১০ কোটি ৮০ লাখ মার্কিন ডলারে নিলাম হয়েছে বলে জানিয়েছে সোথেবি অকশন হাউজ। ৮ কোটি ডলারে নিলাম ডাকা শুরু হয়। মাত্র ১০ মিনিটে ১০ কোটি ডলারে এটি বিক্রি হয়ে যায়। ,"অস্ট্রিয়ার বিখ্যাত চিত্রকর গুস্তাফ ক্লিমটের সবশেষ পরিপূর্ণ চিত্রকর্ম ‘লেডি উইথ অ্যা ফ্যান' নিলামে তুলেছিল সোথেবি অকশন। মঙ্গলবার ছবিটি ১০ কোটি ৮০ লাখ মার্কিন ডলারে নিলাম হয়েছে বলে জানিয়েছে সোথেবি অকশন হাউজ। ৮ কোটি ডলারে নিলাম ডাকা শুরু হয়। মাত্র ১০ মিনিটে ১০ কোটি ডলারে এটি বিক্রি হয়ে যায়।  ১৯১৮ সালে ইনফ্লুয়েঞ্জা মহামারির সময় নিউমোনিয়ায় আক্রান্ত হয়ে ক্লিম্ট মাত্র ৫৫ বছরে মারা যান। মৃত্যুর আগে অনেক ছবি এঁকেছিলেন, যেগুলো শেষ করে যেতে পারেননি। ‘লেডি উইথ অ্যা ফ্যান' তার আঁকা শেষ মাস্টারপিস, যেটি শেষ করে যেতে পেরেছিলেন৷    লন্ডনের ওই নিলামে বিখ্যাত চিত্রকর পাবলো পিকাসো ও ক্লদ মনে'র ছবিও ছিল৷ কিন্তু সেগুলো নিলাম হয় ক্লিমটের ছবির তুলনায় কম দামে৷ তবে নিলামে বিক্রি হওয়া ক্লিমটের সবচেয়ে দামি ছবি ‘ওয়াটার সার্পেন্ট ২', যেটি ২০১৫ সালে ১৭ কোটি মার্কিন ডলারে বিক্রি হয়৷ ক্লিমট তার ছবিতে প্রাধান্য দিয়েছেন নারী শরীরকে। ছবির মাধ্যমে তিনি নারীর সৌন্দর্য ও যৌনতাকে উপস্থাপন করেছেন এতে তিনি সমালোচিতও হয়েছেন। তিনি  ১৯০০ সালে ভিয়েনা বিশ্ববিদ্যালয়ের গ্রেট হলের সিলিং -এ যখন তিনি ছবি আঁকার কাজ শেষ করলেন, তখন এটাকে পর্নোগ্রাফিক চিত্রকর্ম বলে সমালোচনা করা হয়েছিল৷ এই সমালোচনার জের ধরে বিশ্ববিদ্যালয় কর্তৃপক্ষ তাকে সেই প্রকল্প থেকে একেবারে সরিয়ে দেন৷ এরপর থেকে ক্লিম্ট আর কোনো প্রকল্পের সঙ্গে যুক্ত হননি৷ এরপর থেকে নিজস্ব মক্কেলদের জন্যই কেবল তিনি ছবি এঁকে গেছেন। "
প্রেমের টানে মালয়েশিয়ান তরুণী নোয়াখালীতে,প্রেমের টানে হাজার হাজার মাইল পাড়ি দিয়ে নোয়াখালীর প্রেমিক ফরহাদ হোসেনের কাছে ছুটে এসেছেন মালয়েশিয়ান তরুণী স্মৃতি আয়শা বিন রামাসামি (২২)। আদালতে এফিডেভিটের মাধ্যমে গত ২৫ জুন বিয়ে করে ঘর বাধঁলেন প্রেমিক-প্রেমিকা। ,"প্রেমের টানে হাজার হাজার মাইল পাড়ি দিয়ে নোয়াখালীর প্রেমিক ফরহাদ হোসেনের কাছে ছুটে এসেছেন মালয়েশিয়ান তরুণী স্মৃতি আয়শা বিন রামাসামি (২২)। আদালতে এফিডেভিটের মাধ্যমে গত ২৫ জুন বিয়ে করে ঘর বাধঁলেন প্রেমিক-প্রেমিকা।  প্রেমিক ফরহাদ (২৬) চৌমুহনী পৌরসভার হাজীপুর এলাকার কবির হোসেনের ছেলে। বিয়ের খবর এলাকায় ছড়িয়ে পড়লে নবদম্পতিকে দেখতে বাড়িতে উৎসুক মানুষের ভিড় জমেছে।   জানা গেছে, ফরহাদ হোসেন প্রায় পাঁচ বছর মালয়েশিয়ার একটি কোম্পানিতে কাজ করতো। চলতি বছর কাজ শেষে দেশে চলে আসে। ওই কোম্পানিতে চাকরির করার সময় পরিচয় হয় আয়েশার সঙ্গে। পরিচয় থেকে ধীরে ধীরে প্রণয়। দেশে চলে আসার পর ফরহাদের সঙ্গে নিয়মিত যোগাযোগ ছিল আয়েশার। একপর্যায়ে তারা দুজনই বিয়ে করার সিদ্ধান্ত নেয়। প্রেমিক পাগল স্মৃতি গত ২৪ জুন ঢাকার হজরত শাহজালাল আন্তর্জাতিক বিমানবন্দরে পৌঁছলে ফরহাদ তাকে নোয়াখালীর বেগমগঞ্জে নিয়ে আসে। পরদিন ২৫ জুন তাদের বিয়ে হয়।  ফরহাদ হোসেন বলেন, ‘আমি মালয়েশিয়ায় চাকরি করার সময় স্মৃতির সঙ্গে পরিচয় হয়। পরিচয় থেকে ভালোবাসা। আমাদের দীর্ঘ সাড়ে চার বছরের সম্পর্ক। আমি বাড়ি আসার পর আমার ভালোবাসার টানে সে বাংলাদেশে চলে আসে। মালয়েশিয়ার আইন অনুযায়ী স্মৃতি প্রাপ্ত বয়স্ক। সে নিজেই সিদ্ধান্ত নিয়ে বাংলাদেশে এসেছে। আমরা এখানে বিয়ে করেছি। এতো আমরা দুইজন ও আমার পরিবারের সবাই খুশি।’ ভাঙা ভাঙা বাংলায় আয়েশা বলেন, ‘ফরহাদ আমাকে ভালোবাসে, আমি তাকে ভালোবাসি। বাংলাদেশকে ভালোবাসি। এখনাকার সবাই ভালো। খাবার ও পরিবেশ ভালো লেগেছে। পরিবারের সবাই আমাকে আপন করে নিয়েছেন।’ "
দ্রব্যমূল্য বৃদ্ধির পেছনের সিন্ডিকেট ভাঙার চেষ্টা চলছে: বাণিজ্যমন্ত্রী,নিত্য প্রয়োজনীয় দ্রব্যমূল্য বৃদ্ধির পেছনে জড়িত সিন্ডিকেট ভাঙার চেষ্টা চলছে বলে জানিয়েছেন বাণিজ্যমন্ত্রী টিপু মুনশি। শনিবার (১ জুলাই) সকাল সাড়ে ১১টায় খুলনা শহীদ শেখ আবু নাসের বিশেষায়িত হাসপাতালে রোটারি ক্লাবের ডিস্ট্রিক্ট ইয়ার লঞ্চিং অনুষ্ঠানে সাংবাদিকদের তিনি এ কথা জানান।,"   নিত্য প্রয়োজনীয় দ্রব্যমূল্য বৃদ্ধির পেছনে জড়িত সিন্ডিকেট ভাঙার চেষ্টা চলছে বলে জানিয়েছেন বাণিজ্যমন্ত্রী টিপু মুনশি। শনিবার (১ জুলাই) সকাল সাড়ে ১১টায় খুলনা শহীদ শেখ আবু নাসের বিশেষায়িত হাসপাতালে রোটারি ক্লাবের ডিস্ট্রিক্ট ইয়ার লঞ্চিং অনুষ্ঠানে সাংবাদিকদের তিনি এ কথা জানান। তিনি বলেন, ‘এই সিন্ডিকেট এক দিনে গড়ে ওঠেনি। দীর্ঘ দিন ধরে প্রতিষ্ঠিত, তাই ভাঙতে সময় লাগছে। কিন্তু আমরা চেষ্টা করছি ভাঙার।’ মন্ত্রী আরও বলেন, ‘এক কোটি পরিবারকে আমরা সাশ্রয়ী দামে খাবার দিচ্ছি। সরকার সর্বোচ্চ চেষ্টা করছে মানুষকে সাহায্য করার জন্য।’ অনুষ্ঠানে খুলনা সিটি করপোরেশনের নবনির্বাচিত মেয়র তালুকদার আব্দুল খালেক, রোটারি ক্লাবের ডিস্ট্রিক্ট গভর্নর মো. আশরাফুজ্জামান নান্নু, জোনাল ইভেন্ট চেয়ার এস এম নজরুল ইসলামসহ রোটারি ক্লাবের অন্যান্য সদস্যরা উপস্থিত ছিলেন।"
বঙ্গবন্ধুর সমাধিতে প্রধানমন্ত্রীর শ্রদ্ধা ,জাতির পিতা বঙ্গবন্ধু শেখ মুজিবুর রহমানের সমাধিতে পুস্পস্তবক অর্পণ করে শ্রদ্ধা জানিয়েছেন প্রধানমন্ত্রী শেখ হাসিনা। শনিবার (১ জুলাই) গোপালগঞ্জের টুঙ্গিপাড়ায় বঙ্গবন্ধুর সমাধিতে এ শ্রদ্ধা জানান তিনি। ,"জাতির পিতা বঙ্গবন্ধু শেখ মুজিবুর রহমানের সমাধিতে পুস্পস্তবক অর্পণ করে শ্রদ্ধা জানিয়েছেন প্রধানমন্ত্রী শেখ হাসিনা। শনিবার (১ জুলাই) গোপালগঞ্জের টুঙ্গিপাড়ায় বঙ্গবন্ধুর সমাধিতে এ শ্রদ্ধা জানান তিনি।  এর আগে প্রধানমন্ত্রী কোটালীপাড়া ও টুঙ্গিপাড়ায় তার দুই দিনের সফরের অংশ হিসেবে তার সরকারি বাসভবন গণভবন থেকে তিন ঘণ্টার গাড়িতে পদ্মা সেতু পার হয়ে সকাল ১১টা ২৭ মিনিটে কোটালীপাড়ায় পৌঁছান। এ সময় প্রধানমন্ত্রীর আইসিটিবিষয়ক উপদেষ্টা ও একমাত্র ছেলে সজীব ওয়াজেদ জয় তার সঙ্গে ছিলেন।    ঈদুল আজহা উপলক্ষে কোটালীপাড়া উপজেলা আওয়ামী লীগ অফিসে স্থানীয় আওয়ামী লীগ ও সহযোগী সংগঠনের নেতা-কর্মী, স্থানীয় জনপ্রতিনিধি ও সাধারণ মানুষের সঙ্গে শুভেচ্ছা বিনিময় করেন প্রধানমন্ত্রী শেখ হাসিনা।   বঙ্গবন্ধুর সমাধিতে শ্রদ্ধা জানিয়ে দোয়া মোনাজাত করেন প্রধানমন্ত্রী শেখ হাসিনা। ছবি: ফোকাস বাংলা প্রধানমন্ত্রী কোটালীপাড়া উপজেলা আওয়ামী লীগ কার্যালয়ে পৌঁছালে নিম (মারগোসল), বকুল (স্প্যানিশ চেরি) এবং আমের তিনটি কাঠ, ফল ও ভেষজ গাছের চারা রোপণ করেন। এ সময় মঞ্চে উপস্থিত ছিলেন আওয়ামী লীগের উপদেষ্টা পরিষদের সদস্য কাজী আকরাম উদ্দিন আহমেদ এবং সঞ্চালনা করেন কোটালীপাড়া উপজেলা আওয়ামী লীগের সাধারণ সম্পাদক আয়নাল হোসেন শেখ। পরে প্রধানমন্ত্রী নবনির্মিত কোটালীপাড়া উপজেলা আওয়ামী লীগ কার্যালয় উদ্বোধন করেন। অনুষ্ঠান শেষে টুঙ্গিপাড়ার উদ্দেশে কোটালীপাড়া ত্যাগ করেন তিনি।"
দর্শকদের কাছে প্রশংসিত ‘ক্যাসিনো’,ঈদুল আজহায় মুক্তি পেয়েছে নিরব-বুবলী অভিনীত ‘ক্যাসিনো’ ছবিটি। শুক্রবার বসুন্ধরা স্টার সিনেপ্লেক্সের ‘ক্যাসিনো’ বিকেল ৪টা ৪৫ মিনিটের শো হাউজফুল গিয়েছে। পাশাপাশি হাউজফুল গিয়েছে যমুনা ব্লকবাস্টার সিনেমাসেও। এমন খবরে উচ্ছ্বসিত সিনেমাটির পরিচালক সৈকত নাসির।,"ঈদুল আজহায় মুক্তি পেয়েছে নিরব-বুবলী অভিনীত ‘ক্যাসিনো’ ছবিটি। শুক্রবার বসুন্ধরা স্টার সিনেপ্লেক্সের ‘ক্যাসিনো’ বিকেল ৪টা ৪৫ মিনিটের শো হাউজফুল গিয়েছে। পাশাপাশি হাউজফুল গিয়েছে যমুনা ব্লকবাস্টার সিনেমাসেও। এমন খবরে উচ্ছ্বসিত সিনেমাটির পরিচালক সৈকত নাসির। শুক্রবার ক্যাসিনো শো শেষে দর্শকদের কাছে মন্তব্য জানতে চাইলে তারা সিনেমাটির দারুণ প্রশংসা করেন। অন্য এক নিরবকে দেখলাম। ক্যাসিনোর অন্ধাকর এক জগতের যাবতীয় দারুণভাবে এই গল্পে ফুটে উঠেছে। পাশাপাশি ছবির খল অভিনেতা তাসকিনেরও দারুণ প্রশংসা করলেন দর্শকরা।    নিরব-বুবলী অভিনীত ‘ক্যাসিনো’য় মুক্তির আগে থেকেই প্রচারে ছিলেন নিরব। কথা ছিল, মুক্তির পর হলে হলে যাবেন, দর্শকের সঙ্গে সিনেমাটি দেখবেন। কিন্তু তা আর হচ্ছে না। নিজের সিনেমার হাউজফুলের খবর যখন পাচ্ছিলেন তখন তিনি বিছানায়। জ্বরে আক্রান্ত হয়ে বিশ্রামে এই নায়ক। নিরব বলেন, ইচ্ছা ছিল ঈদের সময় হলে হলে যাব। দর্শকের সঙ্গে বসে নিজের সিনেমা দেখব। তাঁদের সঙ্গে কথা বলব, ছবি তুলব। এখন কবে কখন জ্বর কমবে, কে জানে!  হলে হলে না যেতে পারলেও ফোনে ও সামাজিক যোগাযোগমাধ্যমে সিনেমাটির খবরাখবর রাখছেন নিবর।"
চ্যাম্পিয়ন্স লিগে সেরা গোল মেসির,সমর্থকদের ভোটে ২০২২/২৩ মৌসুমে উয়েফা চ্যাম্পিয়ন্স লিগে সেরা গোলের পুরস্কার জিতেছেন লিওনেল মেসি। পিএসজির জার্সি গায়ে বেনফিকার বিপক্ষে গ্রুপ পর্বের প্রথম লেগের ম্যাচে মেসি যে গোলটি করেছিলেন  সেটাকেই বর্ষসেরা হিসেবে বেছে নিয়েছে সমর্থকরা। ,"সমর্থকদের ভোটে ২০২২/২৩ মৌসুমে উয়েফা চ্যাম্পিয়ন্স লিগে সেরা গোলের পুরস্কার জিতেছেন লিওনেল মেসি। পিএসজির জার্সি গায়ে বেনফিকার বিপক্ষে গ্রুপ পর্বের প্রথম লেগের ম্যাচে মেসি যে গোলটি করেছিলেন  সেটাকেই বর্ষসেরা হিসেবে বেছে নিয়েছে সমর্থকরা।  উয়েফার টেকনিক্যাল অবজারভার প্যানেল প্রতিযোগিতার সেরা ১০ গোল বাছাই করে দেয়, সেখান থেকেই সমর্থকদের ভোটে সেরা গোল নির্বাচন করা হয়। চ্যাম্পিয়ন্স লিগে গ্রুপ-এইচ’এর প্রথম লেগে পর্তুগীজ ক্লাব বেনফিকার বিরুদ্ধে মেসি ২২ মিনিটে ট্রেডমার্ক ফিনিশিংয়ে কার্লিং শটে চোখ ধাঁধানো গোলটি করেছিলেন। যদিও উয়েফার অফিসিয়াল লিস্টে মেসির গোলটি ছিল তৃতীয় সেরা। উয়েফা তাদের টুইটারে ভোটের ফলাফল প্রকাশ করেছে। অক্টোবরের প্রথম সপ্তাহে অনুষ্ঠিত ম্যাচটি পরবর্তীতে ১-১ গোলে ড্র হয়। দানিলো পেরেইরার আত্মঘাতী গোলে এক পয়েন্ট নিশ্চিত হয় বেনফিকার।  ছবি: সংগৃহীত আর্জেন্টাইন সুপারস্টার মেসির পিএসজির সময়টা মোটেই ভাল যায়নি। এবারের গ্রীষ্মে তিনি মেজর লিগ সকারের ক্লাব ইন্টার মিয়ামিতে যাওয়ার ঘোষণা দিয়েছেন। এর মাধ্যমে পিএসজির সঙ্গে দুই বছরের সম্পর্ক শেষ হলো। চ্যাম্পিয়ন্স লিগে পিএসজির হয়ে সাত ম্যাচে চার গোল করেছেন মেসি।  ডর্টমুন্ডের বিরুদ্ধে ম্যানেচস্টার সিটির আর্লিং হালান্ডের অ্যাক্রোবেটিক গোলটি বিষেশজ্ঞদের তালিকায় শীর্ষে থাকলেও সমর্থকদের ভোটে তৃতীয় স্থান লাভ করেছে। সেমিফাইনালে ম্যানচেস্টার সিটির বিরুদ্ধে রিয়াল মাদ্রিদের ভিনিসিয়াস জুনিয়রের গোলটি দ্বিতীয় স্থান লাভ করেছে। মূল তালিকায় ভিনির গোলটি ছিল ষষ্ঠ স্থানে।"
কাঁচা মরিচের কেজি ১০০০ টাকা,"দেশের অন্যতম কাঁচা মরিচ উৎপাদনকারী এলাকা ঝিনাইদহের শৈলকুপা উপজেলা। শনিবার (১ জুলাই) শৈলকুপা হাটে প্রতি কেজি কাঁচা মরিচ বিক্রি হয় এক হাজার টাকা দরে। ব্যবসায়ী ও ক্রেতারা জানান, জন্মের পর থেকে তারা কোনদিন কাঁচামরিচের এত দাম দেখেননি। ","দেশের অন্যতম কাঁচা মরিচ উৎপাদনকারী এলাকা ঝিনাইদহের শৈলকুপা উপজেলা। শনিবার (১ জুলাই) শৈলকুপা হাটে প্রতি কেজি কাঁচা মরিচ বিক্রি হয় এক হাজার টাকা দরে। ব্যবসায়ী ও ক্রেতারা জানান, জন্মের পর থেকে তারা কোনদিন কাঁচামরিচের এত দাম দেখেননি।  শৈলকুপা বাজারের কাঁচামাল ব্যবসায়ী ইউনুস আলী জানান, তিনি প্রতিদিন ২ থেকে ৩ মণ কাঁচামরিচ বিক্রি করেন। শনিবার তিনি ১০ কেজিও মরিচ কিনতে পারেননি। যা পেয়েছেন, তা এক হাজার টাকা কেজি দরে বিক্রি করছেন।     শনিবার বাজার ঘুরে দেখা গেছে সকালে দাম ছিল প্রতি কেজি ৮০০ টাকা। ঈদের আগে প্রতি কেজির দাম ছিল ৪০০ টাকা। এরপর দাম ঘণ্টায় ঘণ্টায় বাড়তে থাকে। আবার একই দিন ৭ কিলোমিটার দূরে গাড়াগঞ্জ বাজারে প্রতি কেজি ৮০০ টাকা দরে বিক্রি হয়। হাটের খুচরা ব্যবসায়ীরা জানান, সকাল ৮টার দিকে হাট শুরু হলে চাষিরা পাইকারি প্রতি কেজি বিক্রি করছিল ৭০০ টাকা। এরপর পাইকারি বাজারে দাম বাড়তে থাকে।  ৯টার সময় কথা হয় গোবিন্দপুর গ্রামের চাষি আদালাত হোসেনের সঙ্গে। তিনি জানান, এবার ১০ কাঠা জমিতে মরিচ চাষ করেছেন। মরিচ কম ধরছে। ফুল পচে যাচ্ছে। শনিবার ২ কেজি মরিচ হাটে এনেছেন। ৮০০ টাকা কেজি দরে বিক্রি করেছেন তিনি।  খুচরা বিক্রেতা মজিবর রহমান প্রতি কেজি এক হাজার টাকা দাম হাঁকাচ্ছেন। তিনি বলেন, ‘পাইকারি বাজারে দাম বেড়ে গেছে। এজন্য খুচরা বাজারেও দাম বেড়ে গেছে।’  ক্রেতা আজিজুর রহমান বলেন, ‘শনিবার সকালে কাঁচামরিচ কিনতে এসে তো আকাশ থেকে পড়া অবস্থা। এক কেজি কাঁচা মরিচের দাম এক হাজার টাকা। বাধ্য হয়ে শুকনো মরিচ কিনে বাড়ি যাচ্ছি।’ আরেক ক্রেতা রফিকুল ইসলাম বলেন, ‘কাঁচামরিচের এতো দাম জীবনে দেখিলি। এক হাজার টাকার এক পয়সা কমেও কাঁচামরিচ পাওয়া যাচ্ছে না। এক কেজি কাঁচামরিচে এখন এক কেজি খাসির মাংস পাওয়া যাচ্ছে।’ কৃষি সম্প্রসারণ অধিদপ্তর সূত্রে জানা যায়, বর্তমানে এক হাজার ৭৩৭ হেক্টরে মরিচ চাষ হয়েছে।  কৃষি সম্প্রসারণ অধিদপ্তরের ঝিনাইদহের উপ পরিচালক মো. আজগর আলি বলেন, ‘আগে তাপ প্রবাহের কারণে মরিচের উৎপাদন কম হয়। বর্তমানে বৃষ্টির কারণে ফুল ও ফল নষ্ট হচ্ছে। উৎপাদন কম হচ্ছে।’ "
তারিককে নিয়েই মাঠে নামছে বাংলাদেশ,বাংলাদেশের সামনে নতুন ইতিহাসের হাতছানি। ১৮ বছর পর সাফ চ্যাম্পিয়নশিপের ফাইনালে ওঠার হাতছানি। ভারতের মাটিয়ে সাফের প্রথম সেমিফাইনালে কুয়েতের বিপক্ষে মাঠে নামছে বাংলাদেশ। ইনজুরির কারণে ভুটানের বিপক্ষে খেলতে না পারা তারিক কাজী মাঠে ফিরছেন ইতিহাসের হাতছানি দেওয়া এই লড়াইয়ে।,"   বাংলাদেশের সামনে নতুন ইতিহাসের হাতছানি। ১৮ বছর পর সাফ চ্যাম্পিয়নশিপের ফাইনালে ওঠার হাতছানি। ভারতের মাটিয়ে সাফের প্রথম সেমিফাইনালে কুয়েতের বিপক্ষে মাঠে নামছে বাংলাদেশ। ইনজুরির কারণে ভুটানের বিপক্ষে খেলতে না পারা তারিক কাজী মাঠে ফিরছেন ইতিহাসের হাতছানি দেওয়া এই লড়াইয়ে। আজ ভারতের ব্যাঙ্গালুরুর শ্রী কান্তিরাভা স্টেডিয়ামে দুপুর ৩টা ৩০ মিনিটে কুয়েতের বিপক্ষে মাঠে নামবে বাংলাদেশ। গত ম্যাচের একাদশ থেকে মাত্র একটি পরিবর্তন নিয়েই আজ কুয়েতের বিপক্ষে শুরুর একাদশ সাজিয়েছেন বাংলাদেশের স্প্যানিশ কোচ হ্যাভিয়ের ক্যাবরেরা।   ইনজুরির কারণে ভুটানের বিপক্ষে খেলতে পারেননি ডিফেন্ডার তারিক কাজী। কুয়েতের বিপক্ষে শুরু থেকেই মাঠে থাকবেন দলের গুরুত্বপূর্ণ এই সেন্টারব্যাক। আর ভুটানের বিপক্ষে তারিকের জায়গায় খেলা বিশ্বনাথ নিজের ফুলব্যাক পজিশনে ফিরে যাবেন সেমিফাইনালে। তারিক দলে ফেরায় গত ম্যাচের একাদশ থেকে বাদ পড়েছেন রহমত মিয়া।   এদিকে প্রথপম দুই ম্যাচে একাদশে সুযোগ পাওয়া ফয়সাল আহমেদ ফাহিমকে এই ম্যাচেও বদলি হিসেবেই রেখেছেন কোচ। তার জায়গায় ভুটানের বিপক্ষে প্রথম একাদশে সুযোগ পেয়তেই নিজের ঝলক দেখিয়ে এই ম্যাচেও একাদশে জায়গা করে নিয়েছেন শেখ মোরসালিন।  বাংলাদেশ একাদশ: জামাল ভুঁইয়া (অধিনায়ক), আনিসুর রহমান জিকো (গোলরক্ষক), তপু বর্মণ, তারিক কাজী, বিশ্বনাথ ঘোষ, ইসা ফয়সাল, সোহেল রানা (সিনিয়র), সোহেল রানা, মোঃ হৃদয়, শেখ মোরসালিন, রাকিব হোসেন।"
ঈদের ছুটি শেষে ঢাকায় ফিরে ছুরিকাঘাতে পুলিশ সদস্য নিহত ,ঢাকা মহানগর পুলিশের (ডিএমপি) ট্রাফিক বিভাগে কর্মরত এক পুলিশ সদস্য রাজধানীর ফার্মগেটে ছুরিকাঘাতে নিহত হয়েছেন। শনিবার (১ জুলাই) ভোরে ফার্মগেটের সেজান পয়েন্টের সামনে থেকে তাকে উদ্ধার করা হয়।,"   ঢাকা মহানগর পুলিশের (ডিএমপি) ট্রাফিক বিভাগে কর্মরত এক পুলিশ সদস্য রাজধানীর ফার্মগেটে ছুরিকাঘাতে নিহত হয়েছেন। শনিবার (১ জুলাই) ভোরে ফার্মগেটের সেজান পয়েন্টের সামনে থেকে তাকে উদ্ধার করা হয়। ডিএমপির তেজগাঁও জোনের উপ-কমিশনার এইচএম আজিমুল হক এ ঘটনা নিশ্চিত করে বলেন, ‘প্রাথমিকভাবে ধারণা করা হচ্ছে ছিনতাইকারীর ছুরিকাঘাতে পুলিশ সদস্য মনিরুজ্জামান নিহত হয়েছেন। ঈদ করে কর্মস্থলে ফেরার পথে তেজগাঁও ট্রেন স্টেশনে নেমে ফার্মগেটে হামলার শিকার হন মনিরুজ্জামান।’ পুলিশের তেজগাঁও থানার পরিদর্শক (অপারেশন) সারোয়ার হোসেন গণমাধ্যমকে বলেন, মনিরুজ্জামান ছিনতাইকারীদের ছুরিকাঘাতে নিহত হয়েছেন বলে ধারণা করা হচ্ছে। বিষয়টি তদন্ত করে দেখা হচ্ছে। পুলিশের এ কর্মকর্তা জানান, মনিরুজ্জামানের গ্রামের বাড়ি শেরপুরে। তিনি পবিত্র ঈদুল আজহার ছুটিতে গ্রামের বাড়িতে গিয়েছিলেন। সেখান থেকে ঢাকায় ফেরার পর এ ঘটনা ঘটেছে। মনিরুজ্জামানের লাশ শহীদ সোহরাওয়ার্দী মেডিকেল কলেজের মর্গে রাখা হয়েছে।"
খেলার মাঠে হিজাব নিষিদ্ধ করলো ফ্রান্স,ফ্রান্সের ফুটবল খেলার মাঠে হিজাব পরা নিষিদ্ধ করলো দেশটির সর্বোচ্চ আদালত। এর আগে ফ্রান্সের ফুটবল ফেডারেশনের (এফএফএফ) পক্ষ থেকে ফুটবল মাঠে হিজাব পরার ওপর নিষেধাজ্ঞা দেওয়া হয়েছিলো। এবার সেই নিষেধাজ্ঞার পক্ষেই রায় দিয়েছেন ফ্রান্সের সর্বোচ্চ প্রশাসনিক আদালত দ্য স্টেট কাউন্সিল।,"ফ্রান্সের ফুটবল খেলার মাঠে হিজাব পরা নিষিদ্ধ করলো দেশটির সর্বোচ্চ আদালত। এর আগে ফ্রান্সের ফুটবল ফেডারেশনের (এফএফএফ) পক্ষ থেকে ফুটবল মাঠে হিজাব পরার ওপর নিষেধাজ্ঞা দেওয়া হয়েছিলো। এবার সেই নিষেধাজ্ঞার পক্ষেই রায় দিয়েছেন ফ্রান্সের সর্বোচ্চ প্রশাসনিক আদালত দ্য স্টেট কাউন্সিল। ফ্রান্স টোয়েন্টিফোরের এক প্রতিবেদনে জানা যায়, এফএফএফ খেলার মাঠে হিজাবসহ অন্য যেকোনো ধর্মীয় প্রতীকের ব্যবহারের ওপর যে নিষেধাজ্ঞা দিয়েছিল, ফ্রান্সে অনুষ্ঠিত আনুষ্ঠানিক ম্যাচ ও ফেডারেশন আয়োজিত খেলায় তা বলবৎ থাকবে। কাউন্সিল অব স্টেটের এক বিবৃতিতে জানানো হয়েছে, ‘ফ্রান্স ফুটবল ফেডারেশন কর্তৃক আরোপিত নিষেধাজ্ঞা যথাযথ এবং সামঞ্জস্যপূর্ণ।’    এফএফএফ এর এই নিষেধাজ্ঞার বিরোধিতা করে ‘হিজাবিউস’ নামক মুসলিম মহিলা ফুটবল দলের সদস্যরা। তাদের কথা ছিলো, ফ্রান্স ফুটবলের এই নিষেধাজ্ঞা ফিফার হিজাব-বিষয়ক নীতির সঙ্গে সাংঘর্ষিক। বিশ্ব ফুটবলের সর্বোচ্চ নিয়ন্ত্রক সংস্থা যেখানে এক দশকের বেশি সময় আগে নারী ফুটবলারদের হিজাব পরার ওপর নিষেধাজ্ঞা তুলে নেয় সেখানে এফএফএফ আলাদাভাবে নিষেধাজ্ঞা কিভাবে দিতে পারে। এই নিয়ে মামলাও করে তারা।  সেই মামলাতেই বাদীদের বিপক্ষে গিয়ে রায় দিয়ে স্টেট কাউন্সিল বলেছে, ক্রীড়া কর্তৃপক্ষগুলো ‘সুষ্ঠুভাবে ম্যাচ পরিচালনার জন্য ক্রীড়া প্রতিযোগিতায় খেলোয়াড়দের ওপর নিরপেক্ষ পোশাক পরার বাধ্যবাধকতা আরোপ করতে পারবে, স্টেট কাউন্সিল পক্ষ থেকে এফএফএফ কর্তৃক আরোপিত নিষেধাজ্ঞাকে সঠিক এবং যথাযথ বলে বিবেচনা করা হচ্ছে।’"
রান্নায় স্বাদ আনতে লবণের বিকল্প,"বিশ্বস্বাস্থ্য সংস্থা মানে WHO এর এক নির্দেশনা দেখে অনেকেই আঁতকে উঠেছেন। নিজের সুস্থতার জন্যেই দৈনিক পাঁচ গ্রামের বেশি লবণ খাওয়া যাবে না। এদিকে লবণবিহীন তরকারিও খাওয়া অসম্ভব। এছাড়াও সারাদিন এমন অনেক খাবার আছে যাতে লবণ থাকবেই। ভাজাপোড়া, চিপস আর অন্যান্য চটকদার খাবারের স্বাদ বাড়াতে লবণ গুরুত্বপূর্ণ অবদান রাখে। ","বিশ্বস্বাস্থ্য সংস্থা মানে WHO এর এক নির্দেশনা দেখে অনেকেই আঁতকে উঠেছেন। নিজের সুস্থতার জন্যেই দৈনিক পাঁচ গ্রামের বেশি লবণ খাওয়া যাবে না। এদিকে লবণবিহীন তরকারিও খাওয়া অসম্ভব। এছাড়াও সারাদিন এমন অনেক খাবার আছে যাতে লবণ থাকবেই। ভাজাপোড়া, চিপস আর অন্যান্য চটকদার খাবারের স্বাদ বাড়াতে লবণ গুরুত্বপূর্ণ অবদান রাখে।      এদিকে উচ্চ-রক্তচাপের ভয় তো আছে। ফলে রান্নায় লবণের ব্যবহার কমাতে হবে। লবণের বিকল্প খোঁজা ছাড়া আর উপায় নেই। সেটাও কঠিন কিছু নয়। লবণের কিছু বিকল্প আছে যা খাবারের স্বাদ বাড়াতে সাহায্য করে। চলুন জেনে আসি:  "
আজ থেকে কার্যকর নতুন বাজেট ,জুনের ২৬ তারিখে ‘উন্নয়নের অভিযাত্রায় দেড় দশক পেরিয়ে স্মার্ট বাংলাদেশের অগ্রযাত্রা’ শীর্ষক ২০২৩-২৪ অর্থবছরের নতুন বাজেট পাস হয়। আজ শনিবার (১ জুলাই) থেকে কার্যকর হচ্ছে সেই বাজেট। ,জুনের ২৬ তারিখে ‘উন্নয়নের অভিযাত্রায় দেড় দশক পেরিয়ে স্মার্ট বাংলাদেশের অগ্রযাত্রা’ শীর্ষক ২০২৩-২৪ অর্থবছরের নতুন বাজেট পাস হয়। আজ শনিবার (১ জুলাই) থেকে কার্যকর হচ্ছে সেই বাজেট।  সাধারণত অন্যান্য বছর ৩০ জুন তথা আগের অর্থবছরের শেষ দিন বাজেট পাস হলেও ঈদুল আজহার ছুটির কারণে এবার আগেই পাস করা হয় নতুন বাজেট। এবারের বাজেটের আকার ৭ লাখ ৬১ হাজার ৭৮৫ কোটি টাকা।  এ বাজেট সরকারের টানা তিন মেয়াদের ১৫তম এবং আওয়ামী লীগ নেতৃত্বাধীন সরকারের ২৪তম বাজেট। আবার সরকারের চলতি মেয়াদের শেষ এবং বাংলাদেশের ৫২তম বাজেট এটি। অন্যদিকে অর্থমন্ত্রী আ হ ম মুস্তফা কামালের উত্থাপিত পঞ্চম বাজেট এটি।  
সাকিবের থেকে প্রথম ঈদ সালামি পেলেন হৃদয়,দেশজুড়ে দুদিন আগেই পালিত হয়েছে পবিত্র ঈদুল আজহা। ঈদের দুই দিন পার হলেও রয়ে গেছে তার আমেজ। নিজের আপনজনদের সঙ্গে ঈদ পালন করতে বাংলাদেশ দলের ক্রিকেটাররা ছিলেন নিজের এলাকাতে। ঈদ পালন শেষে আফগানিস্তান সিরিজের উদ্দেশ্যে আবারও একত্রে হয়েছেন ক্রিকেটাররা। ,"দেশজুড়ে দুদিন আগেই পালিত হয়েছে পবিত্র ঈদুল আজহা। ঈদের দুই দিন পার হলেও রয়ে গেছে তার আমেজ। নিজের আপনজনদের সঙ্গে ঈদ পালন করতে বাংলাদেশ দলের ক্রিকেটাররা ছিলেন নিজের এলাকাতে। ঈদ পালন শেষে আফগানিস্তান সিরিজের উদ্দেশ্যে আবারও একত্রে হয়েছেন ক্রিকেটাররা।  আফগানদের বিপক্ষে সিরিজ সামনে রেখে আজ শনিবার (১ জুলাই) চট্টগ্রামের উদ্দেশে ঢাকা ছেড়েছে বাংলাদেশ দল। ঢাকা ছাড়ার আগে ক্রিকেটারদের ভেতর দেখা গেছে ঈদের আমেজ। সেখানেই বিশ্বসেরা অলরাউন্ডার সাকিব আল হাসানের কাছ থেকে ঈদের সালামি পেয়েছেন টাইগারদের তরুন তুর্কি তাওহীদ হৃদয়।     নিজের ব্যক্তিগত ফেসবুক প্রোফাইলে সাকিবের থেকে ১ হাজার টাকা ঈদ সালামি পাওয়ার একটি ছবি পোস্ট করে হৃদয় লিখেছেন, ভাইয়ের থেকে প্রথম ঈদ সালামি পেলাম।  আগামী ৫ জুলাই থেকে আফগানদের বিপক্ষে ওয়ানডে সিরিজে মাঠে নামবে বাংলাদেশ। তার আগে আজ চট্টগ্রাম পৌঁছে  আগামীকাল থেকেই অনুশীলন শুরু করবে টাইগাররা। "
হলি আর্টিজানে নিহতদের স্মরণে কূটনীতিকদের শ্রদ্ধা,রাজধানীর গুলশানে হলি আর্টিজানে জঙ্গি হামলায় নিহতদের স্মরণে ফুলেল শ্রদ্ধা জানিয়েছেন বাংলাদেশে অবস্থানরত বিভিন্ন দেশের কূটনীতিকরা। শনিবার (১ জুলাই) সকাল সাড়ে ৯টার দিকে বিভিন্ন দেশের রাষ্ট্রদূত ও হাইকমিশনাররা ফুল দিয়ে শ্রদ্ধা জানান।,"রাজধানীর গুলশানে হলি আর্টিজানে জঙ্গি হামলায় নিহতদের স্মরণে ফুলেল শ্রদ্ধা জানিয়েছেন বাংলাদেশে অবস্থানরত বিভিন্ন দেশের কূটনীতিকরা। শনিবার (১ জুলাই) সকাল সাড়ে ৯টার দিকে বিভিন্ন দেশের রাষ্ট্রদূত ও হাইকমিশনাররা ফুল দিয়ে শ্রদ্ধা জানান। ভারতীয় হাইকমিশনার প্রনয় ভার্মা কূটনীতিকদের মধ্যে প্রথমে হলি আর্টিজানে নিহতদের প্রতি শ্রদ্ধা জানান। তার পর জাপানের রাষ্ট্রদূত ইতো নাওকি নিহতদের স্মরণ করে ফুল দিয়ে শ্রদ্ধা জানান।  নিহতদের প্রতি ফুলেল শ্রদ্ধা জানান ভারতীয় হাইকমিশনার প্রণয় কুমার ভার্মা। ছবি: সংগৃহীত এর পর ইতালি, যুক্তরাষ্ট্র ও জাইকার প্রতিনিধিরা ফুল দিয়ে শ্রদ্ধা নিবেদন করেন। ফুল দেওয়ার সময় তারা সবাই কিছুক্ষণ নীরবে দাঁড়িয়ে থাকেন। শনিবার সকাল থেকে শুরু হওয়া বৃষ্টি উপেক্ষা করেই কূটনীতিকরা হলি আর্টিজানের সামনে এসে অপেক্ষা করেন। পরে সবাই একে একে শ্রদ্ধা জানান। ফুল দেওয়া শেষে সবাই ঘটনাস্থল ছেড়ে যান। তবে কেউ গণমাধ্যমের সঙ্গে কোনো কথা বলেননি।  ২০১৬ সালের ১ জুলাই রাতে গুলশানে হলি আর্টিজান বেকারিতে ঢুকে অস্ত্রের মুখে দেশি-বিদেশি অতিথিদের জিম্মি করে জঙ্গিরা। তারা কুপিয়ে ও গুলি করে ২০ জন দেশি-বিদেশি নাগরিককে হত্যা করে, যাদের মধ্যে নয়জন ইতালীয়, সাতজন জাপানি, একজন ভারতীয় ও তিনজন বাংলাদেশি।"
"দিল্লি মেট্রোতে যাত্রী বেশে মোদি, কথা বললেন শিক্ষার্থীদের সঙ্গে ",আচমকাই দিল্লি মেট্রোর যাত্রী হলেন ভারতের প্রধানমন্ত্রী নরেন্দ্র মোদি। নিজের কনভয় ছেড়ে মেট্রোতে চেপেই রওনা দিলেন দিল্লী বিশ্ববিদ্যালয়ের উদ্দেশে। দিল্লির লোক কল্যাণ মার্গে প্রধানমন্ত্রীর সরকারি বাসভবনের অদূরেই আছে দিল্লি মেট্রোর একটি স্টেশন। ,"আচমকাই দিল্লি মেট্রোর যাত্রী হলেন ভারতের প্রধানমন্ত্রী নরেন্দ্র মোদি। নিজের কনভয় ছেড়ে মেট্রোতে চেপেই রওনা দিলেন দিল্লী বিশ্ববিদ্যালয়ের উদ্দেশে। দিল্লির লোক কল্যাণ মার্গে প্রধানমন্ত্রীর সরকারি বাসভবনের অদূরেই আছে দিল্লি মেট্রোর একটি স্টেশন।  এদিন সকালে আচমকাই কনভয় ছেড়ে মেট্রো স্টেশনে নামেন প্রধানমন্ত্রী। এরপর কল্যাণ মার্গ স্টেশন থেকে দিল্লি বিশ্ববিদ্যালয়ের নর্থ ক্যাম্পাস লাগোয়া মেট্রো স্টেশনে নামেন মোদি। এরপর ফের গাড়িতে সমাবর্তন অনুষ্ঠানে পৌঁছান।    মেট্রোতে তরুণ সহযাত্রী ও শিক্ষার্থীদের সঙ্গে খোশগল্পে মেতে উঠতে দেখা যায় মোদিকে। পরে এই নিয়ে একটি টুইট করেন তিনি। টুইটে তার মেট্রো সফরের কয়েকটি ছবি দিয়ে মোদি লেখেন, ‘নতুন প্রজন্মের ছেলেমেয়েদের সহযাত্রী হিসেবে পেয়ে খুশি।’   সহযাত্রীদের সঙ্গে তার কী বিষয়ে কথোপকথন হয়েছে, তা-ও দিল্লি বিশ্ববিদ্যালয়ের পড়ুয়াদের জানান মোদি। বলেন, ‌‘শিক্ষার্থীদের মতোই আমি আজ মেট্রোয় সফর করেছি। শিক্ষার্থীরা কত বিষয়ে কথা বলে। তারা আমার সঙ্গে ওটিটি সিরিজ থেকে রিল, সব বিষয় নিয়ে কথা বলেছেন।’ বিশ্ববিদ্যালয়টির শতবর্ষ উপলক্ষ্যে এক বছরব্যাপী অনুষ্ঠান চলছিল। তার সমাপ্তি হলো গতকাল শুক্রবার। "
কিউআর কোডে চ্যাট ট্রান্সফার হবে হোয়াটসঅ্যাপে,মার্ক জাকারবার্গ হোয়াটসঅ্যাপের নতুন আরেকটি ফিচারের ঘোষণা দিয়েছেন। চ্যাট ট্রান্সফার করার নিরাপদ ও সহজ একটি ফিচার চালু হচ্ছে ইনস্ট্যান্ট মেসেজিং অ্যাপটিতে। একটি কিউআর কোড দিয়েই এ সুবিধা পাওয়া যাবে। কিন্তু সুবিধাটি পেতে হলে দুটো ডিভাইসে একই অপারেটিং সিস্টেম রাখতে হবে। ,মার্ক জাকারবার্গ হোয়াটসঅ্যাপের নতুন আরেকটি ফিচারের ঘোষণা দিয়েছেন। চ্যাট ট্রান্সফার করার নিরাপদ ও সহজ একটি ফিচার চালু হচ্ছে ইনস্ট্যান্ট মেসেজিং অ্যাপটিতে। একটি কিউআর কোড দিয়েই এ সুবিধা পাওয়া যাবে। কিন্তু সুবিধাটি পেতে হলে দুটো ডিভাইসে একই অপারেটিং সিস্টেম রাখতে হবে।  শুধু মেসেজই নয় বড় ফাইল বা এটাচমেন্টও এখন সহজেই ট্রান্সফার করে ফেলা যাবে। এখন পর্যন্ত এটিই নিরাপদ উপায়। অনেকে থার্ড পার্টি অ্যাপের মাধ্যমে বা ক্লাউডের সুবিধা নিয়ে চ্যাট ট্রান্সফার করেন। সে অনুপাতে নতুন ফিচারটি আরো নিরাপদ ও সহজ হবে।  সূত্র: গ্যাজেট৩৬০
আন্ডারডগ হয়ে এসেও এখন সেমিফাইনালে: জামাল ভুঁইয়া,সবশেষ ২০০৫ পাকিস্তান সাফে ফাইনাল খেলেছিলো বাংলাদেশ। ১৮ বছর পর আবারও সাফের ফাইনালে ওঠার আশায় বাংলাদেশ। ভারতের মাটিতে সাফ চ্যাম্পিয়নশিপের সেমিফাইনালে আজ কুয়েতের মুখোমুখি হবে বাংলাদেশ। ,"সবশেষ ২০০৫ পাকিস্তান সাফে ফাইনাল খেলেছিলো বাংলাদেশ। ১৮ বছর পর আবারও সাফের ফাইনালে ওঠার আশায় বাংলাদেশ। ভারতের মাটিতে সাফ চ্যাম্পিয়নশিপের সেমিফাইনালে আজ কুয়েতের মুখোমুখি হবে বাংলাদেশ।  আজ ভারতের ব্যাঙ্গালুরুর শ্রী কান্তিরাভা স্টেডিয়ামে বাংলাদেশ-কুয়েতের মধ্যকার ম্যাচটি শুরু হবে দুপুর ৩টা ৩০ মিনিটে। তার আগে গতকাল শুক্রবার (৩০ জুন) ম্যাচ পূর্ববর্তী সংবাদ সম্মেলনে সেমিফাইনাল নিয়ে নিজেদের ভাবনার কথা বলেন বাংলাদেশের অধিনায়ক জামাল ভুঁইয়া।     টুর্নামেন্টে আট দলের মধ্যে এক পাকিস্তান বাদে সব দলের চেয়েই র‍্যাংকিংয়ে পিছিয়ে ছিলো বাংলাদেশ। নিজেদের গ্রুপে বাকি তিন দলই ছিলো বাংলাদেশের উপরে। আন্ডারডগ হিসেবেই টুর্নামেন্ট শুরু করা বাংলাদেশ উঠে এসেছে সেমিফাইনালে। এই নিয়ে জামাল বলেন,  'এই টুর্নামেন্টে আমরা আন্ডারডগ হয়ে এসেছিলাম। দ্বিতীয় সর্বনিম্ন র‌্যাংকিংয়ে ছিলাম। আমরা এখন সেমিফাইনালে।'  অন্য দলের তুলনায় পিছিয়ে থাকার পরও সেই বাংলাদেশই এখন সেমি ফাইনালে। এর নেপথ্য কারণ হিসেবে জামাল বলেন, 'আমরা গত এক মাসে অনেক পরিশ্রম ও পরিকল্পনা করেছি। সৌদিতে অনুশীলন করেছি। কম্বোডিয়ায় ম্যাচ খেলেছি। কোচ অনেক পরিকল্পনা করেছেন এবং আমরা চেষ্টা করেছি।’ ১৪ বছর পর সাফের সেমিফাইনালে উঠেছে বাংলাদেশ। এবার বাংলাদেশের ফুটবল ভক্তদের আশাটাও তাই বেড়ে গেছে বহুগুণে। ভক্তদের সেই প্রত্যাশার দাম রাখতে পারবেন কিনা জামাল-তপুরা তাই নিয়ে বাংলাদেশের অধিনায়ক বলেন, 'এটা আমাদের জন্য পজিটিভ দিক। সবাই আমাদের সাপোর্ট করছে। আমরা ফাইনাল খেলে এই সমর্থন আরো বৃদ্ধি করতে চাই। তাহলে এই উত্তেজনা আরো বাড়বে।’  আগের টানা সাত সাফে ব্যর্থ হওয়া বাংলাদেশ এবার চলে গেছে সেমিফাইনালে। কুয়তের বিপক্ষে জিততে পারলে সামনে শিরোপার হাতছানি। বিগত বছরগুলোর তুলনায় এবারের বাংলাদেশ দল আলাদা কিনা এমন প্রশ্নের জবাবে জামাল ভুঁইয়া বলেন, 'বিগত দলগুলোও ভালো ছিল। আমরা খুব কাছাকাছি গিয়েও খেলতে পারিনি। এবার সেটা হয়নি।’"
হজের আনুষ্ঠানিকতা শেষে মদিনা গেলেন রাষ্ট্রপতি,"রাষ্ট্রপতি মো. সাহাবুদ্দিন হজের আনুষ্ঠানিকতা শেষে এখন মদিনায় অবস্থান করছেন। স্থানীয় সময় গতরাত সাড়ে নয়টায় তিনি ও তাঁর পরিবারের সদস্যরা মদিনায় পৌঁছান। পবিত্র হজের আনুষ্ঠানিকতার শেষ দিনে তিনি শুক্রবার (৩০ জুন) বিকেলে কা’বা শরীফে বিদায়ী তাওয়াফ সম্পন্ন করেন।

রাষ্ট্রপতি সাহাবুদ্দিন হজ পালনের উদ্দেশে দশ দিনের সফরে রাজকীয় অতিথি হিসেবে সৌদি আরবে আসেন গত ২৩ জুন।

হজের আনুষ্ঠানিকতার অংশ হিসেবে এর আগে রাষ্ট্র প্রধান তাঁর সহধর্মিনী ড. রেবেকা সুলতানা এবং পরিবারের অন্যান্য সদস্যদের সাথে ২৪ জুন রাজকীয় অতিথি হিসেবে ওমরাহ পালন করেন।

রাষ্ট্রপতি এবং তাঁর পরিবারের সদস্যরাসহ ২৬ জুন (৮ জিলহজ্জ) সোমবার রাষ্ট্রীয় প্রটোকলে মিনায় যান।

তিনি ২৭ জুন (৯ জিলহজ্জ) আরাফাতের ময়দানে যান। রাষ্ট্রপতি সাহাবুদ্দিন অন্যান্য হাজীদের ন্যায় পবিত্র হজ প্রক্রিয়ার অংশ হিসেবে সেখানে পুরো দিন কাটান। তিনি সূর্যাস্তের পর মুজদালিফার উদ্দেশে আরাফাত ত্যাগ করেন এবং সেখানে মাগরিব ও এশার নামাজ আদায় করেন।

রীতি অনুযায়ী সকল হজযাত্রীরা সেখানে খোলা আকাশের নীচে রাত কাটান। ফজরের নামাজ আদায় করে বুধবার ১০ জিলহজ্জ আবার মিনায় ফিরে যান।

রাষ্ট্রপতি সেখানে জামারাত আল-আকাবায় শয়তানকে পাথর নিক্ষেপ, পশু কোরবানি, মাথা মুন্ডন এবং মক্কায় তাওয়াফ আল-ইফাদাহ ও সাঈ সম্পন্ন করেন।

হজের আনুষ্ঠানিক রীতিতে শয়তানকে পাথর মারার মধ্যে রয়েছে তিনটি স্তম্ভ যা শয়তান এবং পাপের প্রতীকস্বরূপ।

ঈদ-উল-আযহার প্রথম দিনে রাষ্ট্রপতি বড় শয়তানকে ছোট নুড়ি বা পাথর নিক্ষেপ করেন, যা তিনি মুজদালিফা থেকে রাতে সংগ্রহ করেছিলেন।

এই কার্যক্রমটি হজরত ইব্রাহিম (আ.)-এর তিনটি স্থানে শয়তানকে পাথর ছুঁড়ে মারার একটি অনুকরণ। কথিত আছে যে, সেখানে তিনি তাঁর পুত্র হজরত ইসমাঈল (আ.)-কে কোরবানি দেওয়ার জন্য আল্লাহর আদেশ পালন থেকে বিরত করার চেষ্টা করেছিলেন।

পরে, রাষ্ট্রপতি আবার মিনা থেকে মক্কার রয়েল প্যালেস যান। গতকাল মক্কায় তিনি বিদায়ী তাওয়াফ করেন। সেখান থেকে মদিনায় যান।
রাষ্ট্রপতি মদিনায় হযরত মুহাম্মদ (সা.) এর রওজা মোবারক জিয়ারত করবেন।

সেখান থেকে রাষ্ট্রপতি বিমান বাংলাদেশ এয়ারলাইন্সের একটি ভিভিআইপি ফ্লাইটে (বিজি-৩৩৮) ২ জুলাই মদিনার প্রিন্স মোহাম্মদ বিন আবদুল আজিজ আন্তর্জাতিক বিমানবন্দর থেকে ঢাকার উদ্দেশে যাত্রা করবেন।

রাষ্ট্রপতি ও সফরসঙ্গীদের বহনকারী বিমানটি আগামী ৩ জুলাই ঢাকায় অবতরণ করবে।","রাষ্ট্রপতি মো. সাহাবুদ্দিন হজের আনুষ্ঠানিকতা শেষে এখন মদিনায় অবস্থান করছেন। স্থানীয় সময় গতরাত সাড়ে নয়টায় তিনি ও তাঁর পরিবারের সদস্যরা মদিনায় পৌঁছান। পবিত্র হজের আনুষ্ঠানিকতার শেষ দিনে তিনি শুক্রবার (৩০ জুন) বিকেলে কা’বা শরীফে বিদায়ী তাওয়াফ সম্পন্ন করেন।  রাষ্ট্রপতি সাহাবুদ্দিন হজ পালনের উদ্দেশে দশ দিনের সফরে রাজকীয় অতিথি হিসেবে সৌদি আরবে আসেন গত ২৩ জুন।  হজের আনুষ্ঠানিকতার অংশ হিসেবে এর আগে রাষ্ট্র প্রধান তাঁর সহধর্মিনী ড. রেবেকা সুলতানা এবং পরিবারের অন্যান্য সদস্যদের সাথে ২৪ জুন রাজকীয় অতিথি হিসেবে ওমরাহ পালন করেন।  রাষ্ট্রপতি এবং তাঁর পরিবারের সদস্যরাসহ ২৬ জুন (৮ জিলহজ্জ) সোমবার রাষ্ট্রীয় প্রটোকলে মিনায় যান।  তিনি ২৭ জুন (৯ জিলহজ্জ) আরাফাতের ময়দানে যান। রাষ্ট্রপতি সাহাবুদ্দিন অন্যান্য হাজীদের ন্যায় পবিত্র হজ প্রক্রিয়ার অংশ হিসেবে সেখানে পুরো দিন কাটান। তিনি সূর্যাস্তের পর মুজদালিফার উদ্দেশে আরাফাত ত্যাগ করেন এবং সেখানে মাগরিব ও এশার নামাজ আদায় করেন।  রীতি অনুযায়ী সকল হজযাত্রীরা সেখানে খোলা আকাশের নীচে রাত কাটান। ফজরের নামাজ আদায় করে বুধবার ১০ জিলহজ্জ আবার মিনায় ফিরে যান।  রাষ্ট্রপতি সেখানে জামারাত আল-আকাবায় শয়তানকে পাথর নিক্ষেপ, পশু কোরবানি, মাথা মুন্ডন এবং মক্কায় তাওয়াফ আল-ইফাদাহ ও সাঈ সম্পন্ন করেন।  হজের আনুষ্ঠানিক রীতিতে শয়তানকে পাথর মারার মধ্যে রয়েছে তিনটি স্তম্ভ যা শয়তান এবং পাপের প্রতীকস্বরূপ।  ঈদ-উল-আযহার প্রথম দিনে রাষ্ট্রপতি বড় শয়তানকে ছোট নুড়ি বা পাথর নিক্ষেপ করেন, যা তিনি মুজদালিফা থেকে রাতে সংগ্রহ করেছিলেন।  এই কার্যক্রমটি হজরত ইব্রাহিম (আ.)-এর তিনটি স্থানে শয়তানকে পাথর ছুঁড়ে মারার একটি অনুকরণ। কথিত আছে যে, সেখানে তিনি তাঁর পুত্র হজরত ইসমাঈল (আ.)-কে কোরবানি দেওয়ার জন্য আল্লাহর আদেশ পালন থেকে বিরত করার চেষ্টা করেছিলেন।  পরে, রাষ্ট্রপতি আবার মিনা থেকে মক্কার রয়েল প্যালেস যান। গতকাল মক্কায় তিনি বিদায়ী তাওয়াফ করেন। সেখান থেকে মদিনায় যান। রাষ্ট্রপতি মদিনায় হযরত মুহাম্মদ (সা.) এর রওজা মোবারক জিয়ারত করবেন।  সেখান থেকে রাষ্ট্রপতি বিমান বাংলাদেশ এয়ারলাইন্সের একটি ভিভিআইপি ফ্লাইটে (বিজি-৩৩৮) ২ জুলাই মদিনার প্রিন্স মোহাম্মদ বিন আবদুল আজিজ আন্তর্জাতিক বিমানবন্দর থেকে ঢাকার উদ্দেশে যাত্রা করবেন।  রাষ্ট্রপতি ও সফরসঙ্গীদের বহনকারী বিমানটি আগামী ৩ জুলাই ঢাকায় অবতরণ করবে।"
"লুটপাট-অগ্নিসংযোগে জ্বলছে ফ্রান্স, ৪৫ হাজার পুলিশ মোতায়েন ","ফ্রান্সে চতুর্থ রাতের মতো মারাত্মক দাঙ্গা, লুটপাট এবং সহিংসতায় উত্তাল দেশটি। বিক্ষোভ দমাতে দেশটির পুলিশ আজ শনিবার ফ্রান্সজুড়ে ৪৫ হাজার পুলিশ মোতায়েন করেছে। রাস্তায় নামানো হয়েছে সাঁজোয়া যান। খবর গার্ডিয়ানের। ","ফ্রান্সে চতুর্থ রাতের মতো মারাত্মক দাঙ্গা, লুটপাট এবং সহিংসতায় উত্তাল দেশটি। বিক্ষোভ দমাতে দেশটির পুলিশ আজ শনিবার ফ্রান্সজুড়ে ৪৫ হাজার পুলিশ মোতায়েন করেছে। রাস্তায় নামানো হয়েছে সাঁজোয়া যান। খবর গার্ডিয়ানের।  গত মঙ্গলবার প্যারিসের উপকণ্ঠে পুলিশের গুলিতে এক তরুণ নিহত হওয়ার পর ফ্রান্সে এই দাঙ্গা শুরু হয়। গত রাতে সর্বশেষ দফা গোলযোগের সময় প্যারিসে বহু দোকানপাট লুট হয়, অনেক গাড়িতে আগুন ধরিয়ে দেওয়া হয়। গতকাল শুক্রবার রাতে অ্যাপল স্টোর থেকেও লুটপাটের ঘটনা ঘটেছে। আগুন দেওয়া হয়েছে বিভিন্ন ভবনেও।  গার্ডিয়ান বলছে, ২০১৮ সালে ইয়োলো ভেস্ট আন্দোলন শুরুর পর প্রেসিডেন্ট ইমানুয়েল ম্যাক্রো এবার তার নেতৃত্বে গভীর সংকটে পড়েছেন। ইতোমধ্যে পরিস্থিতি সামলাতে জরুরি বৈঠক করেছেন ম্যাক্রো।   বিবিসির প্রতিবেদনে বলা হয়েছে, আলজেরীয় এবং মরোক্কান বংশোদ্ভূত ১৭ বছর বয়সী তরুণ নাহেল এম গত মঙ্গলবার গাড়ি চালিয়ে যাওয়ার সময় পুলিশের গুলিতে নিহত হন। যে পুলিশ অফিসারের গুলিতে নাহেল মারা যান, তিনি তার পরিবারের কাছে ক্ষমা চেয়েছেন। এই পুলিশ অফিসারের বিরুদ্ধে ‘ইচ্ছেকৃতভাবে খুনের’ অভিযোগ আনা হয়েছে। নাহেলের মৃত্যু ফ্রান্সে বর্ণবাদ এবং সংখ্যালঘু জাতি-গোষ্ঠীর মানুষদের প্রতি পুলিশের বৈষম্যমূলক আচরণের ব্যাপারে ক্ষোভ উস্কে দিয়েছে। এই হত্যাকাণ্ডের প্রতিবাদে পুরো ফ্রান্স সহিংস বিক্ষোভে উত্তাল।  গতকাল শুক্রবার অন্তত ৪৭০ জন বিক্ষোভকারীকে গ্রেপ্তার করে ফ্রান্স পুলিশ। তবে কর্মকর্তারা জানিয়েছে, আগের রাতের তুলনায় কালকের পরিস্থিতি অনেকটা শান্ত ছিল। গতকাল প্যারিসের উপকণ্ঠে বিভিন্ন শপিং মলে লুটপাট অব্যাহত ছিল।  শনিবার ভোর নাগাদ দেশটির স্বরাষ্ট্রমন্ত্রী জেরাল্ড ডারমানিন বলেন, তিনি পুলিশের সঙ্গে দেখা করেছেন। তিনি বলেছেন, দেশজুড়ে আমরা ৪৭১ জনকে গ্রেপ্তার করেছি। প্রজাতন্ত্রের জয় হবে দাঙ্গাকারীদের না বলে এসময় উল্লেখ করেন তিনি।   এর আগে ফ্রান্সের প্রধানমন্ত্রী এলিজাবেথ বোর্ন বলেছেন, ১৭ বছর বয়সী নাহেলের মৃত্যুতে যে আবেগের বহিঃপ্রকাশ দেখা যাচ্ছে তা তিনি বুঝতে পারেন। তবে এই সহিংসতা কোনো যুক্তিতেই মানা যায় না।"
দাঙ্গার জন্য ভিডিও গেমস-সোশ্যাল অ্যাপকে দায়ী ম্যাক্রোর ,"চতুর্থ রাতের মতো মারাত্মক দাঙ্গা, লুটপাট এবং সহিংসতায় উত্তাল ফ্রান্স। বিক্ষোভ দমাতে দেশটির পুলিশ আজ শনিবার ফ্রান্সজুড়ে ৪৫ হাজার পুলিশ মোতায়েন করেছে। রাস্তায় নামানো হয়েছে সাঁজোয়া যান। দেশটির প্রেসিডেন্ট ইমানুয়েল ম্যাক্রো এ দাঙ্গা-সহিংসতার জন্য সোশ্যাল মিডিয়া প্ল্যাটফর্ম ও ভিডিও গেমসকে দায়ী করেছেন। খবর আরটি ও গার্ডিয়ানের। ","চতুর্থ রাতের মতো মারাত্মক দাঙ্গা, লুটপাট এবং সহিংসতায় উত্তাল ফ্রান্স। বিক্ষোভ দমাতে দেশটির পুলিশ আজ শনিবার ফ্রান্সজুড়ে ৪৫ হাজার পুলিশ মোতায়েন করেছে। রাস্তায় নামানো হয়েছে সাঁজোয়া যান। দেশটির প্রেসিডেন্ট ইমানুয়েল ম্যাক্রো এ দাঙ্গা-সহিংসতার জন্য সোশ্যাল মিডিয়া প্ল্যাটফর্ম ও ভিডিও গেমসকে দায়ী করেছেন। খবর আরটি ও গার্ডিয়ানের।  গত মঙ্গলবার প্যারিসের উপকণ্ঠে পুলিশের গুলিতে এক তরুণ নিহত হওয়ার পর ফ্রান্সে এই দাঙ্গা শুরু হয়। গত রাতে সর্বশেষ দফা গোলযোগের সময় প্যারিসে বহু দোকানপাট লুট হয়, অনেক গাড়িতে আগুন ধরিয়ে দেওয়া হয়। গতকাল শুক্রবার রাতে অ্যাপল স্টোর থেকেও লুটপাটের ঘটনা ঘটেছে। আগুন দেওয়া হয়েছে বিভিন্ন ভবনেও।     গতকাল শুক্রবার এ নিয়ে জরুরি নিরাপত্তা বৈঠকে ম্যাক্রো বলেন, সোশ্যাল মিডিয়া ও ভিডিও গেমস এ দাঙ্গাকে বেশি করে উসকে দিতে সাহায্য করছে। এ সময় তিনি উল্লেখ করেছেন, গত তিন রাতের দাঙ্গায় গ্রেপ্তারকৃতদের এক তৃতীয়াংশই কিশোর বা অনেক অল্পবয়সী।  ম্যাক্রো বলেছেন, শিশু ও কিশোরদের মধ্যে ইন্টারনেটের একটি খারাপ প্রভাব পড়ছে।  সহিংসতার বিষয়ে ফরাসি প্রেসিডেন্ট আরও বলেন, সাম্প্রতিক দিনের ঘটনাগুলোতে সোশ্যাল প্ল্যাটফর্ম এবং নেটওয়ার্কগুলো প্রধান ভূমিকা পালন করছে। 'আমরা দেখেছি স্ন্যাপচ্যাট, টিকটক এবং আরও বেশ কিছু মাধ্যমে তারা হিংসাত্মক সমাবেশের আয়োজন করছে', বলেন ম্যাক্রো।     এদিকে গার্ডিয়ান বলছে, ২০১৮ সালে ইয়োলো ভেস্ট আন্দোলন শুরুর পর প্রেসিডেন্ট ইমানুয়েল ম্যাক্রো এবার তার নেতৃত্বে গভীর সংকটে পড়েছেন।  বিবিসির প্রতিবেদনে বলা হয়েছে, আলজেরীয় এবং মরোক্কান বংশোদ্ভূত ১৭ বছর বয়সী তরুণ নাহেল এম গত মঙ্গলবার গাড়ি চালিয়ে যাওয়ার সময় পুলিশের গুলিতে নিহত হন। যে পুলিশ অফিসারের গুলিতে নাহেল মারা যান, তিনি তার পরিবারের কাছে ক্ষমা চেয়েছেন। এই পুলিশ অফিসারের বিরুদ্ধে ‘ইচ্ছেকৃতভাবে খুনের’ অভিযোগ আনা হয়েছে। নাহেলের মৃত্যু ফ্রান্সে বর্ণবাদ এবং সংখ্যালঘু জাতি-গোষ্ঠীর মানুষদের প্রতি পুলিশের বৈষম্যমূলক আচরণের ব্যাপারে ক্ষোভ উস্কে দিয়েছে। এই হত্যাকাণ্ডের প্রতিবাদে পুরো ফ্রান্স সহিংস বিক্ষোভে উত্তাল। শনিবার ভোর নাগাদ দেশটির স্বরাষ্ট্রমন্ত্রী জেরাল্ড ডারমানিন বলেন, তিনি পুলিশের সঙ্গে দেখা করেছেন। তিনি বলেছেন, দেশজুড়ে আমরা ৪৭১ জনকে গ্রেপ্তার করেছি। প্রজাতন্ত্রের জয় হবে দাঙ্গাকারীদের না বলে এসময় উল্লেখ করেন তিনি।   এর আগে ফ্রান্সের প্রধানমন্ত্রী এলিজাবেথ বোর্ন বলেছেন, ১৭ বছর বয়সী নাহেলের মৃত্যুতে যে আবেগের বহিঃপ্রকাশ দেখা যাচ্ছে তা তিনি বুঝতে পারেন। তবে এই সহিংসতা কোনো যুক্তিতেই মানা যায় না।"
"উচ্ছ্বসিত খানের প্রিয়তমা, শাকিবকে নিয়ে বিতর্ক পাত্তাই দিচ্ছেন না ইধিকা ",ঈদে মুক্তি পেয়েছে ঢাকার সুপারস্টার শাকিব খান ও কলকাতার নবাগত অভিনেত্রী ইধিকা পালের প্রথম বাংলাদেশি ছবি ‘প্রিয়তমা’। এর আগে ইধিকাকে বাংলা সিরিয়ালে দেখেছেন দর্শক। এই প্রথম বড় পর্দায় পা রাখলেন অভিনেত্রী। তার পরই বাংলার সুপারস্টার শাকিব খানের বিপরীতে কাজ করার সুযোগ আসে। ওই ছবিতে প্রথমে শাকিবের বিপরীতে কাজ করার কথা ছিল শবনম বুবলির। পরে তার পরিবর্তে নায়িকা হিসাবে চূড়ান্ত করা হয় কলকাতার ইধিকাকে।,"ঈদে মুক্তি পেয়েছে ঢাকার সুপারস্টার শাকিব খান ও কলকাতার নবাগত অভিনেত্রী ইধিকা পালের প্রথম বাংলাদেশি ছবি ‘প্রিয়তমা’। এর আগে ইধিকাকে বাংলা সিরিয়ালে দেখেছেন দর্শক। এই প্রথম বড় পর্দায় পা রাখলেন অভিনেত্রী। তার পরই বাংলার সুপারস্টার শাকিব খানের বিপরীতে কাজ করার সুযোগ আসে। ওই ছবিতে প্রথমে শাকিবের বিপরীতে কাজ করার কথা ছিল শবনম বুবলির। পরে তার পরিবর্তে নায়িকা হিসাবে চূড়ান্ত করা হয় কলকাতার ইধিকাকে। ঢালিউডে ঈদে ‘প্রিয়তমা’ ছবিটিকে ঘিরে দর্শকদের উৎসাহ চোখে পড়ছে। এ নিয়ে সংবাদমাধ্যমে নিজের উত্তেজনা ভাগ করে নিলেন অভিনেত্রী। ইধিকা বললেন, ‘আমার প্রথম ছবি, তা-ও আবার ঈদে মুক্তি পেয়েছে। খুব আনন্দ হচ্ছে। দর্শকের প্রতিক্রিয়াও ভাল। শুনলাম আমাদের শোয়ের সংখ্যাও বাড়িয়ে দেওয়া হয়েছে।’  শাকিবকে নিয়ে দুই বাংলাতেই চর্চার শেষ নেই। ব্যক্তিগত সম্পর্কের কারণে বার বার বিতর্কে জড়িয়েছেন নায়ক। এই আলোচনা কোনও প্রভাব ফেলেছিল কি ইধিকার মনে? হাসতে হাসতে অভিনেত্রী বলেন, ‘আমি শুধু কাজেই মন দিয়েছিলাম। বাকি কোথায় কে কী চর্চা করছে তা নিয়ে একদমই ভাবিনি। শাকিব খুবই পেশাদার এক জন অভিনেতা। আমার ওর সঙ্গে কাজের অভিজ্ঞতা খুবই ভাল।  শোনা যাচ্ছে, বছরের গোড়াতেই সোহম চক্রবর্তীর সঙ্গে জুটি বেঁধে টলিপাড়ার একটি ছবিতে কাজ করে ফেলেছেন নায়িকা। যদিও এই ছবির কিছুই ঘোষণা হয়নি। তাই এ প্রসঙ্গে ইধিকাকে প্রশ্ন করা হলেও নায়িকা এড়িয়ে গিয়েছেন। সিনেমা মুক্তির পর থেকেই ও পার বাংলা থেকে ইধিকার কাছে নতুন কাজের প্রস্তাব আসছে। কলকাতাতেও বেশ কিছু ছবির কথা এগিয়েছে। তবে সিদ্ধান্ত চূড়ান্ত না হওয়া পর্যন্ত অভিনেত্রী অবশ্য এই প্রসঙ্গে মুখ খুলতে নারাজ। আপাতত ‘প্রিয়তমা’ নিয়ে দর্শকের প্রতিক্রিয়া জানতেই তিনি বেশি উৎসাহী।"
জঙ্গিবাদ নিয়ন্ত্রণে থাকলেও এর সুপ্ত বীজ রয়ে গেছে: ডিএমপি কমিশনার,"ঢাকা মহানগর পুলিশের (ডিএমপি) কমিশনার খন্দকার গোলাম ফারুক বলেছেন, ‘দেশে জঙ্গিবাদ নিয়ন্ত্রণে থাকলেও এর সুপ্ত বীজ রয়ে গেছে।’ শনিবার (১ জুলাই) সকালে রাজধানীর গুলশানে হলি আর্টিসান জঙ্গি হামলায় শহীদ দুই পুলিশ সদস্যের ম্যুরালে শ্রদ্ধা জানিয়ে তিনি এ কথা বলেন।","ঢাকা মহানগর পুলিশের (ডিএমপি) কমিশনার খন্দকার গোলাম ফারুক বলেছেন, ‘দেশে জঙ্গিবাদ নিয়ন্ত্রণে থাকলেও এর সুপ্ত বীজ রয়ে গেছে।’ শনিবার (১ জুলাই) সকালে রাজধানীর গুলশানে হলি আর্টিসান জঙ্গি হামলায় শহীদ দুই পুলিশ সদস্যের ম্যুরালে শ্রদ্ধা জানিয়ে তিনি এ কথা বলেন। ডিএমপি কমিশনার খন্দকার গোলাম ফারুক বলেন, ‘জেএমবি, নব্য জেএমবিসহ জঙ্গিবাদ নাই বললেও চলে। তবে জঙ্গিবাদের সুপ্ত বীজ লুকিয়ে থাকতে পারে। নতুন কয়েকটি জঙ্গি সংগঠন তৈরি করার চেষ্টা করা হয়েছিল। এই সংগঠনের ডাকে অনেক তরুণ হিজরত করেছিলেন, পাহাড়ে প্রশিক্ষণ নিয়েছিলেন। আমাদের পুলিশ, র‍্যাব তাদের অনেককে গ্রেপ্তার করেছে। আবার অনেকে ভুল বুঝতে পেরে আত্মসমর্পণ করেছেন। আমরা কয়েকদিন আগেও শারক্বীয়ার প্রধানকে গ্রেপ্তার করেছি। তার বিরুদ্ধে মামলা হয়েছে। আশা করছি, যে নামেই আসুক না কেন তারা বাংলাদেশ স্থান পাবে না।’    ডিএমপি কমিশনার বলেন, ‘এটিইউ, সিটিটিসি ও র‍্যাব জঙ্গিদের বিরুদ্ধে অনবরত কাজ করে যাচ্ছে। জঙ্গিদের বিরুদ্ধে তথ্য সংগ্রহ ও খোঁজখবর নেওয়ার কাজ করছে। এছাড়া জঙ্গিবাদের বিষয়ে মানুষজনকে সচেতন করার লক্ষ্যে আমরা বিভিন্ন সময় নানা কর্মসূচি হাতে নিয়েছি এবং করেছি। যাদের দু-চারজন ভুল পথে যাওয়ার চিন্তাভাবনায় ছিল, তাদেরকে যদি ইসলামের সঠিক আদর্শটা তুলে ধরতে পারি, আমাদের বিভিন্ন মাওলানা সাহেব ও বিজ্ঞ আলেম সমাজ যারা আছেন তারও বিভিন্ন ধর্মসভায় জঙ্গিবাদের বিরুদ্ধে কথা বলছেন। আশা করছি, এভাবে আমাদের যে মুষ্টিমেয় তরুণ ছেলে-মেয়ে বিপথে গিয়েছিল, তারা ফিরে আসবে।’"
ফাইনালের লক্ষ্য নিয়েই মাঠে নামবে বাংলাদেশ: ক্যাবরেরা,দীর্ঘ ১৮ বছর পর সাফ চ্যাম্পিয়নশিপের ফাইনালে ওঠার হাতছানি বাংলাদেশের সামনে। ভারতের সাফে শেষ চারে কুয়েত বাঁধ পেরোতে পারলেই ২০০৫ সালের পর আবারও ফাইনালের মঞ্চে পৌঁছে যাবে লাল সবুজের জার্সিধারীরা।বাংলাদেশ দলের লক্ষ্যও সেই ফাইনাল।  ,"দীর্ঘ ১৮ বছর পর সাফ চ্যাম্পিয়নশিপের ফাইনালে ওঠার হাতছানি বাংলাদেশের সামনে। ভারতের সাফে শেষ চারে কুয়েত বাঁধ পেরোতে পারলেই ২০০৫ সালের পর আবারও ফাইনালের মঞ্চে পৌঁছে যাবে লাল সবুজের জার্সিধারীরা।বাংলাদেশ দলের লক্ষ্যও সেই ফাইনাল।   ভারতের ব্যাঙ্গালুরুর শ্রী কান্তিরাভা স্টেডিয়ামে বাংলাদেশ-কুয়েতের মধ্যকার ম্যাচটি শুরু হবে দুপুর ৩টা ৩০ মিনিটে। ভারত-লেবাননের আরেক সেমি ফাইনালও আজ। গতকাল শুক্রবার (৩০ জুন) ম্যাচ পূর্ববর্তী সংবাদ সম্মেলনে এসেছিলেন চার দলের কোচ আর অধিনায়কই।  বাংলাদেশের কোচ হ্যাভিয়ের ক্যাবরেরা আর অধিনায়ক জামাল ভুঁইয়া নিজেদের সামর্থ্যের আর প্রত্যাশার কথা জানিয়েছেন সেখানেই। দুজনের কন্ঠেই ছিলো ফাইনালে ওঠার প্রত্যয়।  দুজনই জানান ফাইনালের জন্যই মাঠে নামবে বাংলাদেশ ক্যাবরেরা বলেন, 'অবশ্যই সেমিফাইনাল আমাদের প্রথম লক্ষ্য ছিল। সেটা পূরণ হওয়ায় আগামীকাল আমরা শুধুই ম্যাচ উপভোগ করতে নামব না। আমাদের লক্ষ্য এখন ফাইনাল নিশ্চিত করা।' গ্রুপ পর্বের খেলা শেষে কুয়েতের তুলনায় বাংলাদেশ রিকভারি সময় কম পেয়েছে। বাংলাদেশের কোচ বিষয়টি নিয়ে শুরুতেই বলেন, 'গতকাল (বৃহস্পতিবার) সারাদিন রিকভারি ছিল আমাদের। আজ অনুশীলন রয়েছে, সঙ্গে রিকভারি নিয়েও কাজ হবে।’ শেষ চারে বাংলাদেশের প্রতিপক্ষ কুয়েত বেশ শক্তিশালী দল। প্রতিপক্ষ নিয়ে ক্যাবরেরা বলেন, 'আমরা প্রতি ম্যাচের আগেই প্রতিপক্ষ নিয়ে বিশ্লেষণ করি। আমরা জানি তারা শক্তিশালী দল। আমরা সেই অনুযায়ী পরিকল্পনা গ্রহণ করছি।’ "
"পালিয়ে যাওয়া কোরবানির মহিষ ধরতে পুলিশের গুলি, লাগলো যুবকের গায়ে",নারায়ণগঞ্জে কোরবানির জন্য কেনা মহিষ ঈদের আগের দিন রাতে বাড়ি থেকে রশি ছিঁড়ে পালিয়ে যায়। রাতভর চেষ্টা করেও ধরতে না পারায় পুলিশের সহযোগিতা নিলে পুলিশ মহিষকে লক্ষ্য করে গুলি ছোঁড়ে। পুলিশের ছোঁড়া গুলি গিয়ে শান্ত মিয়া (২৪) নামে এক যুবকের শরীরে বৃদ্ধ হয়।,"নারায়ণগঞ্জে কোরবানির জন্য কেনা মহিষ ঈদের আগের দিন রাতে বাড়ি থেকে রশি ছিঁড়ে পালিয়ে যায়। রাতভর চেষ্টা করেও ধরতে না পারায় পুলিশের সহযোগিতা নিলে পুলিশ মহিষকে লক্ষ্য করে গুলি ছোঁড়ে। পুলিশের ছোঁড়া গুলি গিয়ে শান্ত মিয়া (২৪) নামে এক যুবকের শরীরে বৃদ্ধ হয়। শুক্রবার (৩০ জুন) দুপুরে আড়াইহাজার উপজেলার দুপ্তারা এলাকায় এ ঘটনা ঘটে। গুলিবিদ্ধ যুবক ঢাকা মেডিকেল কলেজ হাসপাতালে (ঢামেক) মৃত্যুর সঙ্গে পাঞ্জা লড়ছে। সে একই এলাকার বাবুল মিয়ার ছেলে।     আড়াইহাজার থানার ওসি মুহাম্মদ ইমদাদুল ইসলাম তৈয়ব ঘটনার সত্যতা নিশ্চিত করে বলেন, কোরবানির হাটে তোলা মহিষটি ছুটে গিয়ে পাগলা হয়ে যায়। কয়েকজনকে আহতও করে। পুলিশ স্থানীয় লোকজনের জানমাল রক্ষার্থে মহিষটিকে লক্ষ্য করে গুলি ছোড়ে। দুর্ঘটনাবশত গুলিটি লক্ষ্যভ্রষ্ট হয়ে এক যুবকের পেটের অংশে লাগে। স্থানীয় লোকজনের সহযোগিতায় পুলিশ তাকে প্রথমে আড়াইহাজার উপজেলা স্বাস্থ্য কমপ্লেক্স এবং পরে ঢাকা মেডিকেল কলেজ হাসপাতালে নিয়ে যায়। ওই যুবক পুরোপুরি সুস্থ আছেন। তিনি আরও বলেন, মহিষটি বর্তমানে রূপগঞ্জ-আড়াইহাজার এলাকায় ছোটাছুটি করছে। পুলিশ এটির ওপর নজর রাখছে। মহিষটিকে ধরার জন্য ঢাকা চিড়িয়াখানা থেকে ট্রাঙ্কুলাইজার (চেতনাশক) আনা হয়েছে।   "
বোলিং নৈপুণ্যে জয় দিয়ে সুপার সিক্স শুরু শ্রীলঙ্কার,২১৩ রানের মামুলি পুঁজি নিয়েও বোলারদের নৈপুণ্যে জয় দিয়ে বিশ্বকাপ বাছাইয়ের সুপার সিক্স পর্ব শুরু করেছে শ্রীলঙ্কা।,   ২১৩ রানের মামুলি পুঁজি নিয়েও বোলারদের নৈপুণ্যে জয় দিয়ে বিশ্বকাপ বাছাইয়ের সুপার সিক্স পর্ব শুরু করেছে শ্রীলঙ্কা। শুক্রবার (৩০ জুন) সুপার সিক্সে নিজেদের প্রথম ম্যাচে নেদারল্যান্ডসকে ২১ রানে হারিয়েছে লঙ্কানরা। এই জয়ে আসন্ন বিশ্বকাপে খেলার টিকিট পাওয়ার পথে আরও এক ধাপ এগিয়ে গেল শ্রীলঙ্কা। সর্বোচ্চ ৬ পয়েন্ট নিয়ে জিম্বাবুয়ের সঙ্গে টেবিলের শীর্ষে রয়েছে লঙ্কানরা। বুলাওয়ের কুইন্স স্পোর্টস ক্লাব মাঠে টস জিতে প্রথমে ব্যাটিং করতে নামে শ্রীলঙ্কা। টপ অর্ডারদের ব্যর্থতায় ৯৬ রানে ৬ উইকেট হারায় লঙ্কানরা। তবে ছয় নম্বরে নামা ধনাঞ্জয়া ডি সিলভার ৯৩ রানের সুবাদে ২০০ রান পার করতে পারে শ্রীলঙ্কা। ইনিংসের ১৪ বল বাকি থাকতে ২১৩ রানে গুটিয়ে যায় তারা। ১১১ বল খেলে ৮ চার ও ২ ছক্কায় নিজের দায়িত্বপূর্ণ ইনিংসটি সাজান ধনাঞ্জয়া। নেদারল্যান্ডসের লোগান ভ্যান বিক  ও বাস ডি লিড ৩টি করে উইকেট নেন। ২১৪ রানের টার্গেটে  ভালো শুরু হয়নি নেদারল্যান্ডসেরও। ১১ রানে ২ উইকেট হারায় তারা। পরবর্তীতে ওয়েসলি বারেসির ৫২ ও লিডের ৪১ রানে লড়াইয়ে ফেরে ডাচরা। কিন্তু পরের দিকে ব্যাটাররা ব্যর্থ হলে ১৭৬ রানে নবম উইকেট পতনে হারের মুখে পড়ে নেদারল্যান্ডস। তারপরও এক প্রান্ত আগলে লড়াই করেছেন নেদারল্যান্ডসের অধিনায়ক স্কট এডওয়ার্ডস। ৪০তম ওভারে দলীয় ১৯২ রানে শেষ ব্যাটার হিসেবে আরিয়ান দত্ত আউট হলে ম্যাচ হারে নেদারল্যান্ডস। ৪ চার ও ২ ছক্কায় ৬৮ বলে ৬৭ রান তুলে অপরাজিত থেকে যান এডওয়ার্ডস। বল হাতে শ্রীলঙ্কার মহেশ থিকশানা ৩টি ও হাসারাঙ্গা ডি সিলভা ২টি উইকেট নেন। ম্যাচ সেরা হন ধনাঞ্জয়া।
১৮ বছর পর ফাইনালের হাতছানি বাংলাদেশের সামনে,দীর্ঘ ১৮ বছর পর সাফ চ্যাম্পিয়নশিপ ফুটবলের ফাইনালে ওঠার লক্ষ্য নিয়ে আজ সাফের প্রথম সেমিফাইনালে কুয়েতের মুখোমুখি হবে বাংলাদেশ। ,দীর্ঘ ১৮ বছর পর সাফ চ্যাম্পিয়নশিপ ফুটবলের ফাইনালে ওঠার লক্ষ্য নিয়ে আজ সাফের প্রথম সেমিফাইনালে কুয়েতের মুখোমুখি হবে বাংলাদেশ।  ভারতের ব্যাঙ্গালুরুর শ্রী কান্তিরাভা স্টেডিয়ামে বাংলাদেশ-কুয়েতের মধ্যকার ম্যাচটি শুরু হবে দুপুর ৩টা ৩০ মিনিটে। একই ভেন্যুতে রাত ৮ টায় আরেক সেমিফাইনালে লড়বে স্বাগতিক ভারত ও লেবানন। ২০০৫ সালে সর্বশেষ সাফ চ্যাম্পিয়নশিপের ফাইনাল খেলেছে বাংলাদেশ। পাকিস্তানের মাটিতে অনুষ্ঠিত  আসরের ফাইনালে ভারতের কাছে ২-০ গোলে হেরেছিলো তিনবার ফাইনাল খেলা বাংলাদেশ। এরপর সাত আসরের কোনটিতেই ফাইনালে উঠতে পারেনি ২০০৩ সালের চ্যাম্পিয়ন বাংলাদেশ। এবারের আসরের ‘বি’ গ্রুপে লেবাননের কাছে ২-০ গোলে হেরে মিশন শুরু করে বাংলাদেশ। নিজেদের দ্বিতীয় ম্যাচে মালদ্বীপকে ৩-১ গোলে হারায় বাংলাদেশ। আর গ্রুপ পর্বে নিজেদের তৃতীয় ও শেষ ম্যাচে ভুটানকে ৩-১ গোলে হারিয়ে দীর্ঘ ১৪ বছর পর শেষ চারের টিকিট পায় বাংলাদেশ।   ৩ ম্যাচে ২ জয় ও ১ হারে ৬ পয়েন্ট নিয়ে গ্রুপ রানার্স-আপ হয়ে সেমিতে উঠে বাংলাদেশ। ৩ ম্যাচে ৩ জয়ে ৯ পয়েন্ট নিয়ে এই গ্রুপের চ্যাম্পিয়ন হয় লেবানন। ‘এ’ গ্রুপ থেকে কুয়েত চ্যাম্পিয়ন ও রানার্স-আপ হয় স্বাগতিক ভারত। এখন পর্যন্ত দুইবার কুয়েতের মুখোমুখি হয়েছে বাংলাদেশ। দুবারই হেরেছে বাংলাদেশ। ১৯৭৩ সালে সর্বপ্রথম মারদেকা কাপে কুয়েতের কাছে ২-১ গোলে হারে বাংলাদেশ।  এরপর ১৯৮৬ সালে সিউল এশিয়ান গেমসে কুয়েতের কাছে ৪-০ গোলে হারে বাংলাদেশ। দীর্ঘ ৩৭ বছর পর আবারও দেখা হচ্ছে বাংলাদেশ ও কুয়েতের। বর্তমানে ফিফা র‍্যাংকিংয়ে কুয়েতের চেয়ে ৫১ ধাপ পিছিয়ে বাংলাদেশ। ১৯২তম স্থানে আছে লাল-সবুজ জার্সিধারী বাংলাদেশ। কুয়েত আছে ১৪১তম স্থানে।
নিখোঁজের ১৩ ঘণ্টা পর সৈকত থেকে কিশোরের লাশ উদ্ধার,কুয়াকাটার সৈকতে গোসলে নেমে নিখোঁজের প্রায় ১৩ ঘণ্টা পর কিশোর নাবিলের ভাসমান লাশ উদ্ধার করা হয়েছে। শুক্রবার (৩০ জুন) রাত ১২টার দিকে সৈকতের গঙ্গামতি পয়েন্ট এলাকায় লাশটি ভাসমান অবস্থায় দেখে উদ্ধার করেন স্বজনরা।,"কুয়াকাটার সৈকতে গোসলে নেমে নিখোঁজের প্রায় ১৩ ঘণ্টা পর কিশোর নাবিলের ভাসমান লাশ উদ্ধার করা হয়েছে। শুক্রবার (৩০ জুন) রাত ১২টার দিকে সৈকতের গঙ্গামতি পয়েন্ট এলাকায় লাশটি ভাসমান অবস্থায় দেখে উদ্ধার করেন স্বজনরা। এর আগে বেলা সাড়ে ১১টার দিকে সৈকতের গঙ্গামতি পয়েন্টে গোসলে নেমে স্রোতের টানে আপন বড় ভাইয়ের হাত থেকে ছুটে নিখোঁজ হয় কিশোর নাবিল। পরে স্থানীয় ডুবুরি দলের পাশাপাশি ফায়ার সার্ভিস সিভিল স্টেশন ও পটুয়াখালী থেকে আগত ডুবুরি দল কয়েক দফা উদ্ধার অভিযান চালায়। কিন্তু সমুদ্র তীরে প্রচণ্ড ঢেউ এবং নিয়ন্ত্রণহীন স্রোতের কারণে নিখোঁজের হদিস পাননি উদ্ধারকারীরা।    নিখোঁজ নাবিলের মামা হানিফ গাজী জানান, ২০০৭ সালে মৃত্যু হয় তার স্কুল শিক্ষিকা বোনের স্বামী বজলুর রহমানের। এরপরে দুই সন্তানকে আগলে রেখে বড় করছিলেন তার মা। কিন্তু এই ঈদে দুই সন্তানকে নিয়ে তার বাড়িতে বেড়াতে আসেন বোন জয়নব। ঈদের দ্বিতীয় দিন সকালে তার ছেলে মাসুম এবং সাইমুমকে নিয়ে ঘুরতে বের হন বোনের দুই ছেলে। পরে সাগরে গোসলে নেমে স্রোতের টানে ভেসে যায় ছোট ভাগ্নে নাবিল। এখন কিছু সময় আগে আমার ভাগ্নের লাশ একই স্থানে পাওয়া গেছে। মহিপুর থানার ওসি ফেরদাউস আলম খান জানান, নিখোঁজের ১৩ ঘণ্টা পর স্বজনরা নাবিলের লাশ ভাসমান অবস্থায় পেয়েছেন। এরমধ্যে ঘটনাস্থলে পুলিশ পাঠানো হয়েছে। পরবর্তীতে আইনানুগ ব্যবস্থা গ্রহণ করা হবে।"
জিম আফ্রো টি-টেন লিগে খেলবেন মুশফিক,প্রথমবারের মতো আয়োজিত হতে যাচ্ছে জিম আফ্রো টি-টেন লিগ। সেখানে অংশ নেবেন বাংলাদেশের তারকা উইকেটরক্ষক-ব্যাটার মুশফিকুর রহিম। খেলোয়াড় নিলামের আগেই তাকে দলভুক্ত করেছে জোবার্গ বাফেলোস।,"প্রথমবারের মতো আয়োজিত হতে যাচ্ছে জিম আফ্রো টি-টেন লিগ। সেখানে অংশ নেবেন বাংলাদেশের তারকা উইকেটরক্ষক-ব্যাটার মুশফিকুর রহিম। খেলোয়াড় নিলামের আগেই তাকে দলভুক্ত করেছে জোবার্গ বাফেলোস। আগামী ২০ থেকে ২৯ জুলাই পর্যন্ত অনুষ্ঠিত হবে জিম আফ্রো টি-টেন লিগের অভিষেক আসর। এর আগে প্লেয়ার্স ড্রাফট হবে ২ জুলাই।  পাঁচটি ফ্র্যাঞ্চাইজি অংশ নিচ্ছে এবারের প্রতিযোগিতায়। মুশফিকের বাফেলোস ছাড়া বাকি দলগুলো হলো হারারে হারিকেনস, ডারবান কালান্দার্স, বুলাওয়ায়ো ব্রেভস ও কেপ টাউন স্যাম্প আর্মি। আসরের সবগুলো ম্যাচের ভেন্যু জিম্বাবুয়ের হারারে।"
সন্ধ্যার মধ্যে ২০ জেলায় বজ্রসহ বৃষ্টির সম্ভাবনা,দেশের ২০ জেলায় সন্ধ্যার মধ্যে ঝড়ের সঙ্গে বজ্রসহ বৃষ্টি হতে পারে বলে জানিয়েছে আবহাওয়া অধিদপ্তর।,"দেশের ২০ জেলায় সন্ধ্যার মধ্যে ঝড়ের সঙ্গে বজ্রসহ বৃষ্টি হতে পারে বলে জানিয়েছে আবহাওয়া অধিদপ্তর। শনিবার (১ জুলাই) সকাল ৯টা থেকে সন্ধ্যা ৬টা পর্যন্ত দেশের অভ্যন্তরীণ নদীবন্দর সমূহের জন্য এ পূর্বাভাস দেওয়া হয়েছে।    এতে বলা হয়, রংপুর, দিনাজপুর, রাজশাহী, বগুড়া, পাবনা, টাঙ্গাইল, ময়মনসিংহ, ঢাকা, ফরিদপুর, মাদারীপুর, কুষ্টিয়া, যশোর, খুলনা, বরিশাল, পটুয়াখালি, নোয়াখালি, কুমিল্লা, চট্টগ্রাম, কক্সবাজার এবং সিলেট অঞ্চলের ওপর দিয়ে দক্ষিণ অথবা দক্ষিণ-পূর্ব দিক থেকে ঘণ্টায় ৪৫ থেকে ৬০ কিলোমিটার বেগে দমকা অথবা ঝোড়োহাওয়াসহ অস্থায়ীভাবে বৃষ্টি অথবা বজ্রসহ বৃষ্টি হতে পারে। এ অবস্থায় এসব এলাকার নৌবন্দরসমূহকে ১ নম্বর সংকেত দেখাতে বলা হয়েছে।  "
ভারতে বাসে আগুন লেগে ২৫ জনের প্রাণহানি,ভারতের মহারাষ্ট্রে বাসে আগুন লেগে অন্তত ২৫ জন নিহত হয়েছেন। এ ঘটনায় আহত হয়েছেন আরও ৮ জন। শুক্রবার (৩০ জুন) রাত দুইটার দিকে সামরুদ্ধি-মহামার্গ এক্সপ্রেসওয়েতে এ দুর্ঘটনা ঘটে। বাসটি বিয়েবাড়ির যাত্রীদের নিয়ে ফিরছিল।,"ভারতের মহারাষ্ট্রে বাসে আগুন লেগে অন্তত ২৫ জন নিহত হয়েছেন। এ ঘটনায় আহত হয়েছেন আরও ৮ জন। শুক্রবার (৩০ জুন) রাত দুইটার দিকে সামরুদ্ধি-মহামার্গ এক্সপ্রেসওয়েতে এ দুর্ঘটনা ঘটে। বাসটি বিয়েবাড়ির যাত্রীদের নিয়ে ফিরছিল। সংবাদ সংস্থা এএনআই'র বরাতে কর্তৃপক্ষ জানায়, বাসটি পুনে যাওয়ার পথে দুর্ঘটনায় পড়ে। এতে ৩৩ জন আরোহী ছিলেন। বাসটি নিয়ন্ত্রণ হারিয়ে মহাসড়কের পাশে একটি খুঁটিতে ধাক্কা দেওয়ার পর সেটিতে আগুন ধরে যায়। দুর্ঘটনায় বেঁচে যাওয়া বাসটির চালক বলেন, বাসের চাকার টায়ার ফেটে যাওয়ায় সেটি নিয়ন্ত্রণ হারায়, এরপর সেটি পাশের একটি খুঁটিতে ধাক্কা দেয়। 55    বুলধানা জেলার পুলিশ সুপারিনটেনডেন্ট (এসপি) সুনীল কাদাসানে বলেন, দুর্ঘটনায় ২৫ জন পুড়ে মারা গেছেন। চালকসহ আহত আটজনকে উদ্ধার করে হাসপাতালে ভর্তি করা হয়েছে।  তিনি জানান, এনিয়ে একটি মামলা দায়ের করা হয়েছে এবং তদন্ত চলছে। এখন সবচেয়ে গুরুত্বপূর্ণ হলো লাশগুলো শনাক্ত করা এবং পরিবারের কাছে হস্তান্তর। এ ঘটনায় গভীর শোক জানিয়েছেন ভারতের প্রধানমন্ত্রী নরেন্দ্র মোদি। এক টুইট বার্তায় তিনি হতাহতের পরিবারের প্রতি শোক ও সমবেদনা জানিয়েছেন। এছাড়া এ ঘটনায় নিহত প্রত্যেকের পরিবারকে ৫ লাখ রুপি করে ক্ষতিপূরণ দেওয়ার ঘোষণা দিয়েছেন মহারাষ্ট্রের মুখ্যমন্ত্রী একনাথ সিন্ধে।"
বহুমূত্র রোগ নিয়ন্ত্রণের ঘরোয়া উপায় ,ডায়াবেটিস বা বহুমূত্র রোগে আক্রান্তের সংখ্যা বাড়ছে। এই রোগে মৃত্যুহার দিন দিন বেড়েই চলেছে। অনেকেই বলেন ডায়াবেটিস কোনো রোগ না। বরং রোগের উপসর্গ। ডায়াবেটিস হলেই বিভিন্ন রোগ হওয়ার সম্ভাবনা বেড়ে যায়। ,"   ডায়াবেটিস বা বহুমূত্র রোগে আক্রান্তের সংখ্যা বাড়ছে। এই রোগে মৃত্যুহার দিন দিন বেড়েই চলেছে। অনেকেই বলেন ডায়াবেটিস কোনো রোগ না। বরং রোগের উপসর্গ। ডায়াবেটিস হলেই বিভিন্ন রোগ হওয়ার সম্ভাবনা বেড়ে যায়।  বিশ্ব স্বাস্থ্য সংস্থার এক প্রতিবেদন জানায়, আগামী ১০ বছর পর ডায়াবেটিসে মানুষের মৃত্যুহার ১০০ শতাংশ বাড়ার সম্ভাবনা বেড়ে যাবে। রক্তে শর্করার মাত্রা বাড়লেই ডায়াবেটিসের সন্দেহ শুরু হয়৷ কিন্তু গ্লুকোজের মাত্রা বাড়লেই আতঙ্কিত হওয়ার কিছু নেই।  ডায়াবেটিস ধরা পড়লে শুধু জীবনযাত্রায় কিছু পরিবর্তন আনতে হবে৷ অধিকাংশ সময়ে এসকল পরিবর্তন সুখপ্রদ কিছুই না। তবে ডায়াবেটিস নিয়ন্ত্রণে কিছু ঘরোয়া জীবনযাত্রার রুটিন মেনে চলা উচিত। সেগুলো বেশ সাধারণ। এই যেমন: সূত্র: হেলথইন "
আইএমএফ থেকে ৩০০ কোটি ডলার ঋণ নিচ্ছে পাকিস্তান,পাকিস্তানকে ৩ বিলিয়ন বা ৩০০ কোটি ডলারের ঋণ দিতে রাজি হয়েছে আর্ন্তজাতিক মুদ্রা তহবিল (আইএমএফ)। আট মাসের বিলম্বের পর বৃহস্পতিবার (২৯ জুন) ঋণদাতা সংস্থাটি এই সিদ্ধান্তের কথা জানিয়েছে। তবে এই ঋণ মিলবে জুলাইয়ে আইএমএফ পরিচালনা পর্ষদের অনুমোদনের পর।,"পাকিস্তানকে ৩ বিলিয়ন বা ৩০০ কোটি ডলারের ঋণ দিতে রাজি হয়েছে আর্ন্তজাতিক মুদ্রা তহবিল (আইএমএফ)। আট মাসের বিলম্বের পর বৃহস্পতিবার (২৯ জুন) ঋণদাতা সংস্থাটি এই সিদ্ধান্তের কথা জানিয়েছে। তবে এই ঋণ মিলবে জুলাইয়ে আইএমএফ পরিচালনা পর্ষদের অনুমোদনের পর। বিবিসি বলছে, এর ফলে পাকিস্তান কিছুটা স্বস্তির নিশ্বাস ফেলল। কারণ দীর্ঘদিন ধরে দেশটি অর্থসংকটে ধুকছে। পাকিস্তানের বৈদেশিক মুদ্রার রিজার্ভও কমতে কমতে তলানিতে ঠেকেছে।  আইএমএফের এই ঋণের জন্য পাকিস্তান দীর্ঘদিন ধরে প্রতীক্ষায় ছিল। ১৯৪৭ সালের বৃটিশ উপনিবেশ থেকে স্বাধীনতার পর এর চেয়ে বড় সংকটে আর পড়েনি দক্ষিণ এশিয়ার এই দেশ।   পাকিস্তান নয় মাসে এই ৩ বিলিয়ন ডলার পাবে, যা প্রত্যাশার চেয়ে বেশি। দেশটি ২০১৯ সালে ৬ দশমিক ৫ বিলিয়ন ডলারের বেল আউট চুক্তি থেকে ২ দশমিক ৫ বিলিয়ন বিলিয়ন ডলার পাওয়ার আশায় ছিল, যা আজ শুক্রবার শেষ হয়েছে।  তবে এই ঋণ পাওয়ার জন্য চড়া মূল্য দিতে হবে পাকিস্তানকে। কারণ এর নানা ধরনের শর্ত পূরণ করতে হবে। এরই মধ্যে গত সোমবার দেশটির মূল সুদের হার রেকর্ড পরিমাণ বাড়িয়ে ২২ শতাংশে বেঁধে দিয়েছে কেন্দ্রীয় ব্যাংক। আইএমএফের পাকিস্তান মিশনের প্রধান নাথান পোর্টার গতকাল বৃহস্পতিবার এক বিবৃতিতে বলেছেন, পাকিস্তানের অর্থনীতি সাম্প্রতিক সময়ে বেশ কয়েকটি চ্যালেঞ্জের মুখে পড়েছে, যার মধ্যে রয়েছে গত বছরের বিধ্বংসী বন্যা এবং ইউক্রেনের যুদ্ধের কারণে দ্রব্যসামগ্রীর মূল্য বৃদ্ধি।  আইএমফের প্রেস বিজ্ঞপ্তিতে বলা হয়, ‘আইএমএফ এবং পাকিস্তানি কর্তৃপক্ষ স্ট্যান্ড-বাই অ্যারেঞ্জমেন্টের (এসবিএ) সমর্থিত নীতিগুলির বিষয়ে ঐকমত্যে পৌঁছেছে।’ এসবিএ আইএমএফের দেউলিয়ার মুখে পড়া দেশগুলোকে ঋণ দেওয়ার একটি প্রোগ্রাম।  এতে আরো বলা হয়, এসবিএ পাকিস্তানের অর্থনীতিকে স্থিতিশীল করার জন্য কর্তৃপক্ষের প্রচেষ্টাকে সহযোগিতা করবে। পাশাপাশি সামষ্টিক অর্থনৈতিক স্থিতিশীলতা রক্ষায় বহুপাক্ষিক এবং দ্বিপাক্ষিক অংশীদারদের কাছ থেকে অর্থায়নের জন্য একটি কাঠামো প্রণয়ণ করবে। নতুন এই এসবিএ চুক্তি পাকিস্তানের জনগণের চাহিদা পূরণে অভ্যন্তরীণ রাজস্ব সংগ্রহ, সতর্কতার সঙ্গে ব্যয় নির্বাহ, ও উন্নয়ন ব্যয়ের জন্য জায়গা তৈরি করবে।  পাকিস্তানের প্রধানমন্ত্রী শেহবাজ শরীফ এক টুইট বার্তায় এই চুক্তির জন্য আইএমএফের নির্বাহী ব্যবস্থাপনা পরিচালক ক্রিস্টালিনা জর্জিয়াভা ও তাঁর টিমকে ধন্যবাদ জানিয়েছেন।  পাকিস্তানের অর্থমন্ত্রী ইশাক দার-ও আইএমএফের প্রেস বিজ্ঞপ্তি শেয়ার করে আল্লাহর কাছে কৃতজ্ঞতা জ্ঞাপ করেছেন।"
৩৮৩ যাত্রী নিয়ে রানওয়ে থেকে ছিটকে পড়ল সৌদি এয়ারলাইন্সের বিমান,হযরত শাহজালাল আন্তর্জাতিক বিমানবন্দরের অবতরণের সময় রানওয়ে থেকে ছিটকে দুর্ঘটনার কবলে পড়েছে সৌদি এয়ারলাইন্সের একটি বিমান।,"হযরত শাহজালাল আন্তর্জাতিক বিমানবন্দরের অবতরণের সময় রানওয়ে থেকে ছিটকে দুর্ঘটনার কবলে পড়েছে সৌদি এয়ারলাইন্সের একটি বিমান। বুধবার (২৮ জুন) সৌদি এয়ারলাইন্সের এসভি-৮০৬ ফ্লাইটটি এ দুর্ঘটনার শিকার হয়। এ সময় রানওয়ের বাইরে কংক্রিটের অবকাঠামোর সঙ্গে ধাক্কা লেগে বিমানের ৬টি চাকা ক্ষতিগ্রস্ত হয়। তবে এ ঘটনায় কোনো যাত্রী হতাহত হয়নি।    ফ্লাইটটিতে ৩৮৩ জন যাত্রী ছিলেন। এর মধ্যে ৬১ জন নারী, ২৮৯ জন পুরুষ, শিশু ২৮ জন এবং নবজাতক ছিল ৫ জন। তারা সবাই অক্ষত অবস্থায় ও নিরাপদে অবতরণ করেছে।  বিমানবন্দর সূত্র জানায়, বুধবার রিয়াদ (এসভি-৮০৬) থেকে আসা বোয়িং ৭৭৭-৩০০ মডেলের এয়ারক্রাফটটি বিমানবন্দরের রানওয়ে-১৪-এ অবতরণ করে। অবতরণের সময় বৃষ্টিতে রানওয়ে ভেজা ছিল। রানওয়ে ভেজা থাকায় উড়োজাহাজটি রানওয়ের বাম দিকে অবতরণের সঙ্গে সঙ্গে ছিটকে ঘাসের ভেতর চলে যায়। এতে বিমানের প্রধান ল্যান্ডিং গিয়ারের বাম পাশের ৬টি টায়ার ফেটে গিয়ে ক্ষতিগ্রস্ত হয়। পরে মাটি থেকে ল্যান্ডিং গিয়ারের বাম পাশ আবারও রানওয়েতে উঠে আসে। শেষ পর্যন্ত রানওয়ের শেষ প্রান্ত ঘুরে উড়োজাহাজটি ৫ নম্বর বোডিং ব্রিজে যাত্রী নামায়। শাহজালাল বিমানবন্দরেই উড়োজাহাজটির মেরামত কাজ চলছে। হযরত শাহজালাল আন্তর্জাতিক বিমানবন্দরের নির্বাহী পরিচালক গ্রুপ ক্যাপ্টেন মো. কামরুল ইসলাম বলেন, ‘ফ্লাইটটি অবতরণের সময় বাম দিকের চাকাটি একটু স্লাইড করেছে। এতে পেছনের চাকাগুলো ক্ষতিগ্রস্ত হয়। তবে কোনো যাত্রীর ক্ষয়ক্ষতি হয়নি। এ ঘটনায় এয়ারলাইন্স এবং বিমানবন্দর কর্তৃপক্ষ দুটি পৃথক তদন্ত কমিটি গঠন করেছে।’"
চামড়া কেনা নিয়ে বিপাকে জয়পুরহাটের ব্যবসায়ীরা ,ঢাকার ট্যানারি মালিকদের নিকট কোটি কোটি টাকা বকেয়া পড়ে থাকায় এবার কোরবানির চামড়া কেনা নিয়ে বিপাকে পড়েছেন জয়পুরহাটের চামড়া ব্যবসায়ীরা। তাদের আশঙ্কা চামড়া কিনতে না পারলে সেগুলো চোরাকারবারির হাতে চলে যাবে। দেশের কোটি কোটি টাকার চামড়া পাচার হয়ে যাবে ভারতে। এখনই প্রয়োজনীয় হস্তক্ষেপের দাবি চামড়া ব্যাবসায়ীদের।,"ঢাকার ট্যানারি মালিকদের নিকট কোটি কোটি টাকা বকেয়া পড়ে থাকায় এবার কোরবানির চামড়া কেনা নিয়ে বিপাকে পড়েছেন জয়পুরহাটের চামড়া ব্যবসায়ীরা। তাদের আশঙ্কা চামড়া কিনতে না পারলে সেগুলো চোরাকারবারির হাতে চলে যাবে। দেশের কোটি কোটি টাকার চামড়া পাচার হয়ে যাবে ভারতে। এখনই প্রয়োজনীয় হস্তক্ষেপের দাবি চামড়া ব্যাবসায়ীদের। প্রতি বছর কোরবানির ঈদে জয়পুরহাটের আড়তগুলো থেকে প্রায় ১০০ কোটি টাকার পশুর চামড়া ঢাকায় সরবরাহ করা হয়। তবে এ বছর জেলার চামড়ার আড়তগুলোতে চামড়া কেনার জন্য কোন প্রকার প্রস্তুতি ছিল না।     কারণ হিসেবে ব্যবসায়ীরা জানান, বর্তমান বাজার ধসে এমনিতেই লোকসান, তার ওপর ট্যানারি মালিকদের নিকট প্রায় ৩৫ কোটি টাকা বকেয়া থাকায় নিঃস্ব হয়ে পড়েছেন অনেক চামড়া ব্যবসায়ী। এ অবস্থায় চামড়া শিল্পকে বাঁচাতে সরকারের হস্তক্ষেপ জরুরি বলে মনে করেছেন জয়পুরহাটের চামড়া ব্যবসায়ীরা। জয়পুরহাট শহরের আরাফাত নগর, আমতলী, পাঁচবিবি উপজেলার রেলগেট, আক্কেলপুর উপজেলার হাজিপাড়া এলাকায় চামড়ার আড়তগুলোতে এবার চামড়া কেনার কোন প্রস্তুতি চোখে পড়েনি ।  স্থানীয় চামড়া ব্যবসায়ীরা বলছেন, ট্যানারি মালিকরা গত কয়েক বছরের কোটি কোটি পাওনা টাকা এখনও পরিশোধ করতে পারেনি। এছাড়া প্রতি বছর ট্যানারি মালিকদের বেধে দেওয়া দামের চেয়ে মৌসুমি ব্যবসায়ীরা অতিরিক্ত দামে চামড়া কেনায় বিপাকে পড়েছে মূল ব্যবসায়ীরা। জয়পুরহাট সীমান্ত জেলা হওয়ায় চামড়া পাচারের আশঙ্কাও থাকে এখানে। সেইসঙ্গে চামড়ার প্রধান কাঁচামাল লবণের দাম এবং শ্রমিকের মজুরি বেড়ে যাওয়ায় সব মিলিয়ে ব্যবসায়ীরা লোকসানের সম্মুখীন হচ্ছেন। তাই বকেয়া টাকা পরিশোধে ট্যানারি মালিকরা যেন উদ্যোগ গ্রহণ করেন এবং সেইসঙ্গে ব্যাংকগুলোও যেন সহজ শর্তে ঋণ প্রদান করে, এ বিষয়ে সরকারের দৃষ্টি কামনা করেছেন ব্যবসায়ীরা। জয়পুরহাটের চামড়া ব্যবসায়ী গোলজার হোসেন জানান, কোরবানির ঈদকে সামনে রেখে তারা আড়তগুলো প্রস্তুত রেখেছেন। তবে ট্যানারি মালিকদের কাছে পাওনা টাকা না পাওয়ায় তারা বিপাকে রয়েছেন চামড়া কেনা নিয়ে। এদিকে ব্যাংক লোন পরিশোধ করতে না পারায় নতুন করে লোন দিচ্ছে না। ফলে ঈদে নতুন করে চামড়া কেনা মুশকিল হয়ে পড়েছে বলে জানান এ ব্যবসায়ী।  তিনি জানান, ট্যানারি মালিকরা সবসময় সিন্ডিকেট করে চামড়া কেনেন এবং দাম পরিশোধের বেলাতেও সিন্ডিকেটের মাধ্যমে অল্প করে টাকা দেন, যা দিয়ে ব্যবসা চালানো সম্ভব হচ্ছে না। পাঁচবিবি উপজেলার চামড়া ব্যবসায়ী অহেদুল হোসেন ছোটন জানান, চামড়া পাচার হওয়ার আশঙ্কা রয়েছে। পাচার রোধে প্রয়োজনীয় পদক্ষেপ নিলে এ শিল্প লাভের মুখ দেখবে বলে মন্তব্য করেন তিনি ।  জেলা চামড়া ব্যবসায়ী গ্রুপের সভাপতি শামিম আহমেদ জানান, দেশের অর্থনীতির অন্যতম চালিকা শক্তি চামড়া শিল্পের প্রসারে কাঁচামাল লবণের দাম স্থিতিশীল রাখাসহ চামড়া পাচাররোধ ও বকেয়া টাকা পরিশোধের প্রয়োজনীয় ব্যবস্থা নিলে এ শিল্প টিকে থাকবে। জয়পুরহাট-২০ বিজিবি ব্যাটালিয়নের অধিনায়ক লে. কর্নেল রফিকুল ইসলাম জানান, চামড়া পাচাররোধে সব ধরনের ব্যবস্থা নেওয়া হয়েছে। চোরাকারবারিরা সীমান্ত এলাকার যে জায়গায় তাদের পাচারের পথ হিসেবে ব্যবহার করে থাকে, সেই জায়গাগুলো নজরদারির মধ্যে রাখা হয়েছে বলেও জানান তিনি।"
আজ টিভির পর্দায় দেখবেন যেসব খেলা,সাফ চ্যাম্পিয়নশিপের সেমিফাইনালে আজ বিকেলে কুয়েতের বিপক্ষে মাঠে নামছে বাংলাদেশ। অ্যাশেজের লর্ডস টেস্টের চতুর্থ দিনের খেলা মাঠে গড়াবে আজ। ,সাফ চ্যাম্পিয়নশিপের সেমিফাইনালে আজ বিকেলে কুয়েতের বিপক্ষে মাঠে নামছে বাংলাদেশ। অ্যাশেজের লর্ডস টেস্টের চতুর্থ দিনের খেলা মাঠে গড়াবে আজ।  চলুন এক নজরে দেখে আসা যাক ক্রীড়াপ্রেমীরা আজ টিভির পর্দায় কোন কোন খেলা উপভোগ করতে পারবেন।    ফুটবল সাফ চ্যাম্পিয়নশিপ ১ম সেমিফাইনাল বাংলাদেশ–কুয়েত বিকেল ৩টা ৩০ মিনিট টি স্পোর্টস ২য় সেমিফাইনাল ভারত–লেবানন রাত ৮টা টি স্পোর্টস ক্রিকেট অ্যাশেজ লর্ডস টেস্ট (৪র্থ দিন) ইংল্যান্ড–অস্ট্রেলিয়া বিকেল ৪টা সনি স্পোর্টস টেন ৫ নারী অ্যাশেজ ১ম টি–টোয়েন্টি ইংল্যান্ড–অস্ট্রেলিয়া রাত ১১টা ৩৫ মিনিট সনি স্পোর্টস টেন ৫ বিশ্বকাপ বাছাই সুপার সিক্স পর্ব ওয়েস্ট ইন্ডিজ–স্কটল্যান্ড বেলা ১টা স্টার স্পোর্টস ১ ও গাজী টিভি
আজ গোপালগঞ্জ যাচ্ছেন প্রধানমন্ত্রী,দুই দিনের সফরে আজ নিজ জেলা গোপালগঞ্জের কোটালীপাড়া ও টুঙ্গিপাড়া যাচ্ছেন প্রধানমন্ত্রী শেখ হাসিনা। শনিবার (১ জুলাই) মোটর শোভাযাত্রা সহকারে গণভবন থেকে সড়ক পথে কোটালীপাড়ার উদ্দেশ্যে রওনা হবেন প্রধানমন্ত্রী।,"দুই দিনের সফরে আজ নিজ জেলা গোপালগঞ্জের কোটালীপাড়া ও টুঙ্গিপাড়া যাচ্ছেন প্রধানমন্ত্রী শেখ হাসিনা। শনিবার (১ জুলাই) মোটর শোভাযাত্রা সহকারে গণভবন থেকে সড়ক পথে কোটালীপাড়ার উদ্দেশ্যে রওনা হবেন প্রধানমন্ত্রী। প্রধানমন্ত্রী কোটালীপাড়ায় পৌঁছে কোটালীপাড়া উপজেলা আওয়ামী লীগ কার্যালয়ে ঈদুল আজহা উপলক্ষে স্থানীয় আওয়ামী লীগ ও সহযোগী সংগঠনের নেতাকর্মী, স্থানীয় জনপ্রতিনিধি ও সাধারণ মানুষের সঙ্গে কুশল বিনিময় করবেন। কোটালীপাড়ায় আনুষ্ঠানিকতা শেষে প্রধানমন্ত্রী বিকেলে কোটালীপাড়া থেকে টুঙ্গিপাড়ায় যাবেন। টুঙ্গিপাড়ায় পৌঁছে প্রধানমন্ত্রী জাতির পিতা বঙ্গবন্ধু শেখ মুজিবুর রহমানের সমাধিতে ফুল দিয়ে শ্রদ্ধা নিবেদন, ফাতেহা পাঠ ও মোনাজাতে যোগ দেবেন। প্রধানমন্ত্রী সেখানেই রাত্রিযাপন করবেন। এরপর আওয়ামী লীগ সভাপতি শেখ হাসিনা রোববার সকালে পবিত্র ঈদুল আজহা উপলক্ষে স্থানীয় আওয়ামী লীগ ও এর সহযোগী সংগঠনের নেতাকর্মী, স্থানীয় জনপ্রতিনিধি ও সর্বস্তরের জনগণের সঙ্গে শুভেচ্ছা বিনিময় করবেন। এ ছাড়া এদিন বিকেলে প্রধানমন্ত্রী টুঙ্গিপাড়া থেকে ঢাকার উদ্দেশ্যে রওনা হবেন। উল্লেখ্য, চলতি বছর এ নিয়ে দ্বিতীয়বারের মতো গোপালগঞ্জে যাচ্ছেন প্রধানমন্ত্রী। এর আগে, গত ২৫ ফেব্রুয়ারি কোটালীপাড়ায় গিয়েছিলেন তিনি।"
হোলি আর্টিজান হামলা: আজ নিহতদের প্রতি শ্রদ্ধা জানাবে বাংলাদেশ,"সাত বছর আগে ঢাকার অভিজাত গুলশান এলাকায় হোলি আর্টিজান ক্যাফেতে জঙ্গি হামলায় নিহতদের প্রতি শ্রদ্ধা জানাবে বাংলাদেশ, যাদের বেশিরভাগ জাপানি ও ইতালীয়।","সাত বছর আগে ঢাকার অভিজাত গুলশান এলাকায় হোলি আর্টিজান ক্যাফেতে জঙ্গি হামলায় নিহতদের প্রতি শ্রদ্ধা জানাবে বাংলাদেশ, যাদের বেশিরভাগ জাপানি ও ইতালীয়। আজ শনিবার (১ জুলাই) তাদের প্রতি শ্রতি শ্রদ্ধা জানানো হবে।    ক্যাফেটি ১২ ঘণ্টা অবরুদ্ধ করে বেশ কিছু লোককে জিম্মি করে রেখেছিল জঙ্গিরা। যাদের মধ্যে ১৭ জন বিদেশি এবং ২ পুলিশ সদস্যসহ ২২ জনকে হত্যা করেছিল। দেশের সবচেয়ে ভয়াবহ এই জঙ্গি হামলায় অন্তত ৫০ জন গুরুতর আহত হয়েছেন।  নিহতদের মধ্যে ৯ জন ইতালিয়ান, ৭ জন জাপানি, একজন ভারতীয়, একজন বাংলাদেশি বংশোদ্ভূত আমেরিকান ও ২ জন বাংলাদেশি ছিল। ২০১৬ সালের ১ জুলাই রাতে ৫ জন সশস্ত্র ব্যক্তি ক্যাফেতে হামলা চালায়। এসময় ক্যাফেতে ডিনাররত যাদেরকে জিম্মি করা হয়েছিল, তাদের বেশিরভাগই ছিল বিদেশি। একপর্যায়ে তারা একে একে কয়েকজন জিম্মিকে হত্যা করতে থাকে। ইসলামিক স্টেট সন্ত্রাসী গোষ্ঠী হামলার দায় স্বীকার করেছে, কিন্তু বাংলাদেশ সরকার দৃঢ়ভাবে দেশে সংগঠনটির উপস্থিতি অস্বীকার করেছে। ভয়াবহ হামলার পর বাংলাদেশ কর্তৃপক্ষ জঙ্গিদের ওপর নৃশংস দমন-পীড়নের জবাব দিয়েছে। ২০১৯ সালের ২৭ নভেম্বর একটি বিশেষ সন্ত্রাসবিরোধী ট্রাইব্যুনাল হামলায় জড়িত থাকার জন্য ৭ জনকে মৃত্যুদণ্ড দেয় এবং একজন খালাস পেয়েছেন।"
গুলশানে হলি আর্টিজান হামলার ৭ বছর আজ: যা ঘটেছিল সেদিন,দেশি-বিদেশি নাগরিকের পদচারণায় সবসময় মুখর থাকতো রাজধানীর কূটনৈতিক পাড়াখ্যাত গুলশানের হলি আর্টিজান বেকারি। ২০১৬ সালের ০১ জুলাই আর দশদিনের মতোই ব্যস্ত হয়ে পড়ে লেকের পাড়ের মনোরম পরিবেশের বেকারিটি।,"দেশি-বিদেশি নাগরিকের পদচারণায় সবসময় মুখর থাকতো রাজধানীর কূটনৈতিক পাড়াখ্যাত গুলশানের হলি আর্টিজান বেকারি। ২০১৬ সালের ০১ জুলাই আর দশদিনের মতোই ব্যস্ত হয়ে পড়ে লেকের পাড়ের মনোরম পরিবেশের বেকারিটি। তবে সন্ধ্যা গড়াতেই হলি আর্টিজানের আড্ডাস্থল পরিণত হয় মৃত্যুপুরীতে। কিছু বুঝে ওঠার আগেই সেখানে চালানো হয় ইতিহাসের জঘন্যতম জঙ্গি হামলা। ভয়াবহ এ হামলায় নৃশংস হত্যাযজ্ঞ এবং প্রায় ১২ ঘণ্টার রুদ্ধশ্বাস জিম্মি সংকটের ঘটনায় স্তম্ভিত করেছিল পুরো জাতিকে।    ওইদিন রাত ৮টার পর এ জঙ্গি হামলায় ২ পুলিশ কর্মকর্তা ও ১৭ বিদেশি নাগরিকসহ নিহত হন ২২ জন। কয়েকবার প্রস্তুতি নেওয়া সত্ত্বেও স্পর্শকাতর বিবেচনায় রাতে হলি আর্টিজানে অভিযান চালানো থেকে বিরত থাকে আইনশৃঙ্খলা রক্ষাকারী বাহিনী। পরদিন সকালে সেনাবাহিনীর প্যারা কমান্ডো সদস্যদের পরিচালিত ‘অপারেশন থান্ডারবোল্টে’ অবসান হয় জিম্মিদশার, নিকেশ হয় হামলাকারী পাঁচ জঙ্গি।  হলি আর্টিজানে হামলার খবর পেয়ে ঘটনাস্থলে ফোর্সসহ প্রথমে পৌঁছান গুলশান থানার উপ-পরিদর্শক (এসআই) রিপন কুমার দাস। মামলার এজাহারে ঘটনার বিবরণীতে তিনি উল্লেখ করেন, ঘটনার দিন গুলশান থানার রোড নম্বর-৭১ থেকে ৯২ এবং এর আশপাশ এলাকায় পেট্রোল ডিউটির দায়িত্বে ছিলেন তিনি। রাত আনুমানিক পৌনে ৯টার দিকে ওয়্যারলেসে ভেসে আসে হলি আর্টিজান রেস্টুরেন্ট অ্যান্ড বেকারিতে গুলির খবর। খবর পেয়েই ফোর্সসহ রাত আনুমানিক ৮টা ৫০ মিনিটে ফোর্সসহ ঘটনাস্থলে পৌঁছান এসআই রিপন। হলি আর্টিজানের কাছে উপস্থিত হয়ে তারা দেখতে পান, রেস্টুরেন্টের ভেতরে কতিপয় সন্ত্রাসীরা ‘আল্লাহ্ আকবর’ ধ্বনি দিয়ে এলোপাতাড়ি গুলি বর্ষণ ও বোমা নিক্ষেপ করছে। পুলিশের উপস্থিতি টের পেয়ে সন্ত্রাসীরা পুলিশকে লক্ষ্য করে বোমা নিক্ষেপ ও এলোপাতাড়ি গুলি করতে থাকে। আত্মরক্ষার্থে উপস্থিত পুলিশ সদস্যরাও পাল্টা গুলি চালায়। একপর্যায়ে সন্ত্রাসীদের নিক্ষিপ্ত গুলি ও গ্রেনেডের আঘাতে এসআই ফারুক হোসেন ও কনস্টেবল প্রদীপ চন্দ্র দাস ও আলমগীর হোসেন গুরুতর আহত হন। আহতদের চিকিৎসার জন্য হাসপাতালে পাঠানো হয় এবং এসআই রিপন কুমার দাস বিষয়টি তাৎক্ষণিক ঊর্ধ্বতন কর্তৃপক্ষকে অবহিত করেন। যার পরিপ্রেক্ষিতে তৎকালীন ডিএমপি কমিশনার মো. আছাদুজ্জামান মিয়াসহ ডিএমপির বিভিন্ন ইউনিটের অফিসার ও ফোর্স ঘটনাস্থলে এসে উপস্থিত হয়। এরপর পুলিশসহ অন্য আইনশৃঙ্খলা বাহিনীর সদস্যরা হলি আর্টিজানের বেকারির চারপাশে কর্ডন করে ফেলে। আইনশৃঙ্খলা রক্ষাকারী বাহিনীর সদস্যরা সন্ত্রাসীদের নিবৃত্ত করার চেষ্টা করলে সন্ত্রাসীরা তাদের লক্ষ্য করে অনবরত গ্রেনেড ও গুলি করতে থাকে। এ অবস্থায় রাত আনুমানিক সাড়ে ১০টার দিকে সন্ত্রাসীরা হলি আর্টিজানের বেকারির পশ্চিম দিকের বাড়ির সামনে অবস্থানরত পুলিশ অফিসার ও ফোর্সদের লক্ষ্য করে গ্রেনেড নিক্ষেপ ও গুলিবর্ষণ শুরু করে। এতে অন্তত ৩০-৩৫ জন আইনশৃঙ্খলা রক্ষাকারী বাহিনীর সদস্য আহত হন, কেউ কেউ মারাত্মক জখমপ্রাপ্ত হয়। সে সময় চারদিকে ঘিরে থাকা র‌্যাপিড অ্যাকশন ব্যাটালিয়ন (র‌্যাব)-পুলিশসহ অন্য বাহিনীর সদস্যরা দৌড়ে নিরাপদ দূরত্বে যান। আহতদের সবাইকে উদ্ধার করে চিকিৎসার জন্য ইউনাইটেড হাসপাতালে ভর্তি করা হয়।  চিকিৎসাধীন অবস্থায় রাত ১১টা ২০ মিনিটে বনানী থানার তৎকালীন ভারপ্রাপ্ত কর্মকর্তা (ওসি) মো. সালাহউদ্দিন খান মৃত্যুবরণ করেন। এর কিছুক্ষণ পরই ডিবির সহকারী কমিশনার (এসি) মো. রবিউল করিমের মৃত্যু হয়। এর মধ্যে পুলিশের আইজিপি ঘটনাস্থল ও হাসপাতাল পরিদর্শন করেন। রাত সাড়ে ১১টার দিকে ঘটনাস্থলে র‌্যাবের মহাপরিচালক বেনজীর আহমেদ সাংবাদিকদের জানান, হলি আর্টিজানের ভেতরে অন্তত ২০ জন বিদেশিসহ কয়েকজন বাংলাদেশিও আটকা পড়েছেন। ভেতরে যারা আছেন, তাদের জীবনের নিরাপত্তার জন্য তারা বিপথগামীদের সঙ্গে কথা বলতে চান। পরিস্থিতির ভয়াবহতা বিবেচনা করে রাতেই পুলিশ, র‌্যাব ও বর্ডার গার্ড বাংলাদেশের (বিজিবি) পাশাপাশি সেনাবাহিনী, বিমানবাহিনী ও নৌবাহিনীর কমান্ডোরা ঘটনাস্থলে উপস্থিত হন। উদ্ভূত পরিস্থিতি নিয়ন্ত্রণে বাংলাদেশ সেনাবাহিনীর নেতৃত্বে নৌবাহিনী, বিমানবাহিনী, বিজিবি, পুলিশ, র‌্যাব, ফায়ার সার্ভিস ও সিভিল ডিফেন্স সম্মিলিতভাবে ‘অপারেশন থান্ডারবোল্ট’ পরিচালনার সিদ্ধান্ত নেয়। নিরাপত্তার স্বার্থে ঘটনাস্থলের পাশ থেকে গণমাধ্যমকর্মীসহ সাধারণ মানুষকে নিরাপদে সরিয়ে দেওয়া হয়। রাত দেড়টার দিকে গুলশানের হলি আর্টিজান বেকারিতে হামলাকারী উল্লেখ করে পাঁচ তরুণের ছবি প্রকাশ করে জঙ্গিগোষ্ঠী ইসলামিক স্টেট (আইএস)। জঙ্গিগোষ্ঠীর ইন্টারনেটভিত্তিক তৎপরতা নজরদারিতে যুক্ত যুক্তরাষ্ট্রভিত্তিক সাইট ইন্টেলিজেন্স গ্রুপ এ তথ্য জানায়। পরবর্তী সময়ে ঊর্ধ্বতন কর্তৃপক্ষের সিদ্ধান্তক্রমে ০২ জুলাই সকাল আনুমানিক ৭টা ৪০ মিনিটে বাংলাদেশ সেনাবাহিনীর প্যারা কমান্ডো ব্যাটালিয়ন জিম্মিদের উদ্ধার ও সন্ত্রাসীদের গ্রেপ্তার করার লক্ষ্যে অভিযান পরিচালনা করে। ১২-১৩ মিনিটের মধ্যেই সব সন্ত্রাসীকে নির্মূল করে ওই এলাকায় নিয়ন্ত্রণ প্রতিষ্ঠা করা হয়।    অভিযানে নিহত জঙ্গিরা হলেন- মীর সামিহ মোবাশ্বের (১৯), রোহান ইমতিয়াজ (২০), নিরবাস ইসলাম (২০), খায়রুল ইসলাম পায়েল (২২), শফিকুল ইসলাম উজ্জ্বল ওরফে বিকাশ (২৬)।   পরে জিম্মি থাকাবস্থায় সন্ত্রাসী কর্তৃক নৃশংসভাবে নিহত হওয়া ২০ জনের মরদেহ উদ্ধার করা হয়। এদের মধ্যে নয়জন ইতালির নাগরিক, সাতজন জাপানের, একজন ভারতের ও তিনজন বাংলাদেশি। সিআইডি ক্রাইম সিন বিভাগের সহায়তায় ঘটনাস্থল থেকে সন্ত্রাসীদের ব্যবহৃত আগ্নেয়াস্ত্র, বিস্ফোরক দ্রব্যাদিসহ ভিকটিমদের ব্যক্তিগত মালামাল সাক্ষীদের মোকাবিলায় জব্দ করে নিজ হেফাজতে নেয় পুলিশ। উদ্ধার জিম্মিদের বয়ান অনুযায়ী তদন্ত সংশ্লিষ্টরা জানান, জঙ্গিরা হামলার প্রথম ২০ মিনিটেই নৃশংস হত্যাযজ্ঞ চালায়। তারা দেশি-বিদেশিদের গুলি করে এবং ধারালো অস্ত্র দিয়ে কুপিয়ে/গলা কেটে করে মৃত্যু নিশ্চিত করে। হত্যার পর ছবি তুলে অ্যাপের মাধ্যমে বাইরে অবস্থানরত নব্য জেএমবির নেতা তামিম চৌধুরী ও মারজানের কাছে পাঠায় তারা। তারা এতটাই নিষ্ঠুর ছিল যে, লাশের সারি মেঝেতে রেখেই খাবার খায়।   দুই বছরের বেশি সময় ধরে তদন্তের পর ২০১৮ সালের ২৩ জুলাই এ মামলার অভিযোগপত্র আদালতে জমা দেয় ডিএমপির কাউন্টার টেরোরিজম অ্যান্ড ট্রান্সন্যাশনাল ক্রাইম (সিটিটিসি) ইউনিট। বিচারিক কার্যক্রম শুরুর এক বছরের মধ্যেই ২০১৯ সালের ২৭ নভেম্বর আলোচিত এ মামলার রায় ঘোষণা করেন আদালত। রায়ে মামলার আট আসামির সাতজনকে মৃত্যুদণ্ড ও একজনকে বেকসুর খালাস দেন আদালত। মৃত্যুদণ্ডপ্রাপ্ত প্রত্যেক আসামিকে ৫০ হাজার টাকা করে জরিমানাও করা হয়।  দণ্ডপ্রাপ্ত আসামিরা হলেন- জাহাঙ্গীর হোসেন ওরফে রাজীব গান্ধী, আসলাম হোসেন ওরফে র‌্যাশ, আব্দুস সবুর খান, রাকিবুল হাসান রিগ্যান, হাদিসুর রহমান, শরিফুল ইসলাম ওরফে খালেদ এবং মামুনুর রশিদ রিপন।   এছাড়া ঘটনার সঙ্গে জড়িত থাকার বিষয়ে সন্দেহাতীতভাবে প্রমাণিত না হওয়ায় মিজানুর রহমান ওরফে বড় মিজানকে বেকসুর খালাস দেন আদালত। সিটিটিসির অনুসন্ধানে বেরিয়ে আসে, প্রায় দেড় বছর আগে পরিকল্পনা এবং দীর্ঘ প্রস্তুতি শেষে নৃশংস এ হামলা সরাসরি বাস্তবায়নে দায়িত্ব দেওয়া হয় আত্মঘাতী পাঁচ জঙ্গিকে। আন্তর্জাতিক জঙ্গি গোষ্ঠী আইএস’র ভাবধারায় অনুপ্রাণিত হয়ে জেএমবির একটি গ্রুপ বিদেশিদের ওপর হামলার সিদ্ধান্ত নেয় ২০১৫ সালের ফেব্রুয়ারিতে। পরবর্তীতে ‘নব্য জেএমবি’ নামে পরিচিতি পাওয়া এ গ্রুপটির কথিত শুরাকমিটি গাইবান্ধার সাঘাটায় বৈঠক করে এই সিদ্ধান্ত নেয়। রায়ের পর্যবেক্ষণে আদালত বলেন, বাংলাদেশে তথাকথিত জিহাদ কায়েমের লক্ষ্যে জননিরাপত্তা বিপন্ন করার এবং আন্তর্জাতিক জঙ্গি সংগঠন আইএসের দৃষ্টি আকর্ষণ করার জন্য জেএমবির একাংশ নিয়ে গঠিত নব্য জেএমবির সদস্যরা গুলশান হলি আর্টিজান বেকারিতে নারকীয় ও দানবীয় হত্যাকাণ্ড ঘটিয়েছে। হলি আর্টিজান হামলার মধ্য দিয়ে জঙ্গিবাদের উন্মত্ততা, নিষ্ঠুরতা ও নৃশংসতার জঘন্য বহির্প্রকাশ ঘটেছে। নিরপরাধ দেশি-বিদেশি মানুষ যখন রাতের খাবার খেতে হলি আর্টিজান বেকারিতে যান, তখনই আকস্মিকভাবে তাদের ওপর নেমে আসে জঙ্গিবাদের ভয়াল রূপ। জঙ্গি সন্ত্রাসীরা শিশুদের সামনে এ হত্যাকাণ্ড চালায়। মৃত্যু নিশ্চিত করার জন্য জঙ্গিরা নিথর দেহগুলোকে ধারালো অস্ত্র দিয়ে কোপায়। মুহূর্তের মধ্যে মৃত্যুপুরীতে পরিণত হয় হলি আর্টিজান বেকারি।  এখনও শেষ হয়নি বিচার কাজ ২০১৯ সালের ৩০ নভেম্বর মৃত্যুদণ্ডপ্রাপ্ত সাত আসামির ডেথরেফারেন্স ও মামলার যাবতীয় নথি হাইকোর্টে আসে। এর পরেই প্রধান বিচারপতি সৈয়দ মাহমুদ হোসেন অগ্রাধিকার ভিত্তিতে এই মামলার পেপারবুক প্রস্তু তের নির্দেশ দেন। এরপর আসামিরা রায়ের বিরুদ্ধে আপিল করে, আর রায়ে খালাস পাওয়া একজনের বিরুদ্ধে আপিল করে রাষ্ট্রপক্ষ। এখনও মামলাটি উচ্চ আদালতে বিচারাধীন। ৭ বছর পর আলোচনায় নতুন জঙ্গি সংগঠন হলি আর্টিজানে ভয়াবহ জঙ্গি হামলার পরবর্তী সময়ে আইনশৃঙ্খলা বাহিনীর তৎপরতায় প্রায় কোণঠাসা হয়ে পড়ে দেশের জঙ্গি সংগঠনগুলো। সরকারি নানা উদ্যোগের পাশাপাশি জনসাধারণের নানামুখী অংশগ্রহণে স্বল্প সময়েই জঙ্গি পরিস্থিতি স্বাভাবিক হয়ে আসে।   দীর্ঘদিন ধরে জঙ্গিদের সক্ষমতা নস্যাৎ করে দিয়ে পুরো পরিস্থিতি নিয়ন্ত্রণে রাখার কথাও বলছিলেন সংশ্লিষ্টরা। এর মধ্যেই গত বছরের শেষভাগে আলোচনায় আসে নতুন জঙ্গি সংগঠন ‘জামাতুল আনসার ফিল হিন্দাল শারক্বীয়া’। সংগঠনটির বিরুদ্ধে অভিযানে নেমে আইনশৃঙ্খলা বাহিনী জানতে পারে, দেশের পার্বত্য অঞ্চলে কুকি-চিন নামে বিচ্ছিন্নতাবাদীদের ছত্রছায়ায় নতুন এই জঙ্গি সংগঠনটির সদস্যরা সশস্ত্র প্রশিক্ষণ নিচ্ছে। দীর্ঘদিন ধরে বান্দরবানসহ আশে-পাশের এলাকার গহীন পাহাড়ে তারা সংগঠিত হচ্ছিল। এই জঙ্গি সংগঠনটির ডাকে সাড়া দিয়ে দেশজুড়ে অর্ধশতাধিক তরুণ ঘর ছেড়েছেন, যারা বিভিন্ন সময় তথাকথিত হিজরতের নামে পার্বত্য অঞ্চলে প্রশিক্ষণে যোগ দেন। পার্বত্য অঞ্চলসহ দেশজুড়ে ধারাবাহিক অভিযানে সংগঠনটির নেতৃত্ব পর্যায়ে বেশ কয়েকজনকে ইতোমধ্যেই গ্রেপ্তার করা হয়েছে। কুমিল্লা থেকে বেশ কয়েকজন তরুণের উগ্রবাদে উদ্বুদ্ধ হয়ে বাড়ি ছাড়ার ঘটনার পর গোয়েন্দা তৎপরতা শুরু করে র‌্যাব ও সিটিটিসি ইউনিট। এদিকে, দীর্ঘ প্রতিক্ষার পর ২৩ জুন রাতে মোস্ট ওয়ান্টেড দুর্ধর্ষ জঙ্গি শামিন মাহফুজকে' গ্রেপ্তার করে সিটিটিসি। সিটিটিসির দাবি, সাম্প্রতিক সময়ের সবচেয়ে আলোচিত জঙ্গি সংগঠন জামাতুল আনসার ফিল হিন্দাল শারক্বীয়ার প্রতিষ্ঠাতা ও মূল ব্যক্তি শামিন মাহফুজকে গ্রেপ্তারের মাধ্যমে দীর্ঘ প্রতিক্ষার অবসান হয়েছে। এর মাধ্যমে একটি অধ্যায়ের সমাপ্তি হবে বলে আশা প্রকাশ করেন সিটিটিসি প্রধান মো. আসাদুজ্জামান। তিনি বলেন, নতুন এই জঙ্গি সংগঠনের উদ্দেশ্য সশস্ত্র জিহাদ করা। তাদের মতে, যারা গণতান্ত্রিক ব্যবস্থার জন্য যারা কাজ করে, তারা মুরতাদ। তাদের বিরুদ্ধে যুদ্ধ করাই মূল উদ্দেশ্য ছিল। তবে তাদের লক্ষ্য ও উদ্দেশ্য নিশ্চিত হতে আমাদের জিজ্ঞাসাবাদ অব্যাহত রয়েছে। নতুন জঙ্গি সংগঠনের আশ্রয় ও প্রশিক্ষণদাতা বিচ্ছিন্নতাবাদী সংগঠন কুকি চিনের প্রধান নাথান বমের বিষয়ে তিনি বলেন, আমরা নাথান বমের সঙ্গে শামিনের সর্বশেষ যোগাযোগটা এখনও উদঘাটন করতে পারিনি। নতুন জঙ্গি সংগঠনের ডাকে হিজরতে যাওয়া অধিকাংশকেই আমরা গ্রেপ্তার করতে পেরেছি। আশা করছি, শামিন মাহফুজকে গ্রেপ্তারের মাধ্যমে একটি অধ্যায়ের সমাপ্তি হবে।"
"হজের আনুষ্ঠানিকতা শেষ, এখন হাজিদের দেশে ফেরার পালা",হজের আনুষ্ঠানিকতা শেষ হয়েছে শুক্রবার। এখন হাজিদের দেশে ফেরার পালা। হাজিদের নিয়ে বিমান বাংলাদেশ এয়ারলাইন্সের একটি ফিরতি প্রথম ফ্লাইট আগামী রোববার (২ জুলাই) রাতে মদিনা থেকে ঢাকার উদ্দেশে রওনা হবে। সোমবার ভোর ৬টা ৫ মিনিটে হাজিদের নিয়ে ঢাকায় পৌঁছাবে ফ্লাইটটি।,"হজের আনুষ্ঠানিকতা শেষ হয়েছে শুক্রবার। এখন হাজিদের দেশে ফেরার পালা। হাজিদের নিয়ে বিমান বাংলাদেশ এয়ারলাইন্সের একটি ফিরতি প্রথম ফ্লাইট আগামী রোববার (২ জুলাই) রাতে মদিনা থেকে ঢাকার উদ্দেশে রওনা হবে। সোমবার ভোর ৬টা ৫ মিনিটে হাজিদের নিয়ে ঢাকায় পৌঁছাবে ফ্লাইটটি। বাংলাদেশ বিমান জানিয়েছে, চলতি বছর বাংলাদেশ থেকে মোট এক লাখ ২২ হাজার ৮৮৪ জন হজ করতে গেছেন। এসব হজযাত্রী বহন করতে মোট ৩২৫টি ফ্লাইট পরিচালনা করা হয়েছে। এর মধ্যে বিমান বাংলাদেশ এয়ারলাইন্স ১৫৯টি ফ্লাইটে ৬১ হাজার ১৮০ জন, সৌদি এয়ারলাইন্স ১১৩টি ফ্লাইটে ৪১ হাজার ৪৬৮ জন এবং ফ্লাইনাস এয়ারলাইন্স ৫৩টি ফ্লাইটে ২০ হাজার ২৩৬ জন হজযাত্রী বহন করেছে।    এদিকে হাজিদের সৌদিতে জমজমের পানি না কেনার জন্য অনুরোধ জানিয়েছে তাদের বহনকারী এই তিন এয়ারলাইন্স। ঢাকায় হযরত আন্তর্জাতিক বিমানবন্দর থেকে প্রত্যেক হাজি পাঁচ লিটারের জমজমের পানির একটি বক্স পাবেন। ঢাকা ছাড়াও চট্টগ্রাম অথবা সিলেট বিমানবন্দরেও একইভাবে জমজমের পানি পাবেন হাজিরা। এয়ারলাইন্সগুলো হাজিদের সতর্ক করে জানায়, সৌদি সরকার প্রত্যেক হাজির জন্য পাঁচ লিটারের জমজমের পানি নির্ধারণ করেছে। তার বেশি আনার সুযোগ নেই। কেউ এটি না মানলে বিমানবন্দরে লাগেজ আটকে যাবে। একইভাবে অনেক হাজি সৌদি থেকে উট, দুম্বার কাঁচা মাংস ফ্রোজেন করে আনার চেষ্টা করেন। এটিও নিষিদ্ধ।"
সড়ক দুর্ঘটনায় আহত এমপি বাবলা,সড়ক দুর্ঘটনায় আহত হয়েছেন জাতীয় পার্টির কো-চেয়ারম্যান ও ঢাকা-৪ আসনের সংসদ সদস্য সৈয়দ আবু হোসেন বাবলা এমপি।,"সড়ক দুর্ঘটনায় আহত হয়েছেন জাতীয় পার্টির কো-চেয়ারম্যান ও ঢাকা-৪ আসনের সংসদ সদস্য সৈয়দ আবু হোসেন বাবলা এমপি। শুক্রবার (৩০ জুন) নিজ নির্বাচনি এলাকা ঢাকার কদমতলী থেকে জুমার নামাজ শেষে গুলশানে নিজ বাসভবনে ফিরছিলেন। পথে শ্যামপুরের পোস্তগোলায় বিকেল ৩টার দিকে সড়ক দুর্ঘটনায় আহত হন তিনি।  পুলিশ জানায়, উল্টো দিকে থেকে আসা একটি পিকআপ এমপি বাবলার গাড়িকে ধাক্কা দিয়ে পালিয়ে যায়। এতে গাড়িতে থাকা সৈয়দ আবু হোসেন বাবলা আঘাত পান। তাৎক্ষণিকভাবে দলীয় নেতাকর্মীরা বাবলাকে পুরান ঢাকার আজগর আলী হাসপাতালে নিয়ে যায়। পুলিশ আরও জানায়, এমপি বাবলার গাড়িকে ধাক্কা দিয়ে পালিয়ে যাওয়ার চেষ্টা করছিল পিকআপটি। পরে এর চালক ও চালকের সহকারীকে (হেলপার) সিরাজদিখান থেকে আটক করা হয়েছে। এমপি বাবলার প্রেস সচিব সুজন দে সাংবাদিকদের জানান, চিকিৎসকরা প্রাথমিক চিকিৎসা শেষে এমপিকে সাত দিন সম্পূর্ণ বেডরেস্টে থাকার পর্রামশ দিয়েছেন। সূত্র: বাসস।"
সকালের নাস্তায় রাখুন ওটস,ওটসের এমনিতে তেমন স্বাদ নেই। আমরা সচরাচর খাবার খাওয়ার সময় স্বাদের দিকে মনোনিবেশ বেশি করি। তবে খাবারের স্বাস্থ্যগত উপকারের কথা জানলে অনেকেই খাওয়ার আগ্রহ পান। সকালের নাস্তায় ওটস আপনার স্বাস্থ্যের উন্নতি করতে পারে। ,"ওটসের এমনিতে তেমন স্বাদ নেই। আমরা সচরাচর খাবার খাওয়ার সময় স্বাদের দিকে মনোনিবেশ বেশি করি। তবে খাবারের স্বাস্থ্যগত উপকারের কথা জানলে অনেকেই খাওয়ার আগ্রহ পান। সকালের নাস্তায় ওটস আপনার স্বাস্থ্যের উন্নতি করতে পারে।  নিউট্রিয়েন্টস ওটসে পটাশিয়াম, লৌহ, ক্যালসিয়াম, সেলেনিয়াম, ভিটামিন বি, ম্যাগনেসিয়াম, পটাশিয়াম পাওয়া যায়। সকালের নাস্তায় এসকল উপাদান দেহে প্রবেশ করলে সারাদিনে প্রচুর শক্তি পাওয়া যাবে।     ফাইবার ওটসে ফিলিং ফাইবার পাওয়া যায়। সকালের নাস্তায় ওটস খেলে আপনার সারাদিনে খুব বেশি ক্ষুধা পাবে না। তাই অযথা বাড়তি খাবার খাওয়ার ভয় থেকে মুক্তি পাবেন।  অ্যান্টি-অক্সিডেন্ট ওটসে পলিফেনল পাওয়া যায়। এই অ্যান্টি-অক্সিডেন্ট দেহে প্রদাহজনিত সমস্যা দূর করে। এছাড়াও অক্সিডেটিভ স্ট্রেস দূর করতেও এই উপাদান সাহায্য করে। টাইপ-২ ডায়াবেটিসে ও হৃদরোগীদের জন্যে ওটস একটি স্বাস্থ্যকর খাবার।   ওজন নিয়ন্ত্রণে সাহায্য করে ওটস আপনার ওজন নিয়ন্ত্রণে সাহায্য করে। অনেকে কমলা বা ফল খেয়ে থাকেন ওজন নিয়ন্ত্রণে। কিন্তু কিছুক্ষণ পরই ক্ষুধা লাগে। সেক্ষেত্রে ওটস খেলে ক্ষুধাভাব কম কাজ করে।"
ঢাকা বিশ্ববিদ্যালয় দিবস আজ,"আজ শনিবার (১ জুলাই) দেশের সবচেয়ে প্রাচীন বিশ্ববিদ্যালয় ঢাকা বিশ্ববিদ্যালয়ের (ঢাবি) ১০৩তম প্রতিষ্ঠাবার্ষিকী। জিন্নাহর দ্বিজাতি তত্ত্বের ভিত্তিতে বঙ্গভঙ্গ হয়। এই বঙ্গভঙ্গের ফলে সবচেয়ে বেশি লাভবান হয় মুসলিমরা, এবং পূর্ববাংলার জনসাধারণ। এরপর নানা আন্দোলন প্রতিকূলতা শেষে ১৯১১ সালে রদ করা হয় এই বঙ্গভঙ্গ। মুসলমানদের মাঝে ইংরেজদের প্রতি অসন্তোষ দেখা দেয় তীব্রভাবে। তৎকালীন গভর্নর পূর্ববাংলার মুসলমানদের একটি বিশ্ববিদ্যালয় করে দেওয়ার আশ্বাস দেন।","আজ শনিবার (১ জুলাই) দেশের সবচেয়ে প্রাচীন বিশ্ববিদ্যালয় ঢাকা বিশ্ববিদ্যালয়ের (ঢাবি) ১০৩তম প্রতিষ্ঠাবার্ষিকী। জিন্নাহর দ্বিজাতি তত্ত্বের ভিত্তিতে বঙ্গভঙ্গ হয়। এই বঙ্গভঙ্গের ফলে সবচেয়ে বেশি লাভবান হয় মুসলিমরা, এবং পূর্ববাংলার জনসাধারণ। এরপর নানা আন্দোলন প্রতিকূলতা শেষে ১৯১১ সালে রদ করা হয় এই বঙ্গভঙ্গ। মুসলমানদের মাঝে ইংরেজদের প্রতি অসন্তোষ দেখা দেয় তীব্রভাবে। তৎকালীন গভর্নর পূর্ববাংলার মুসলমানদের একটি বিশ্ববিদ্যালয় করে দেওয়ার আশ্বাস দেন। পূর্ববাংলার মুসলমানদের মাঝে একটি সচেতন মধ্যবিত্ত বুদ্ধিজীবী শ্রেণি গড়ে তোলাই মূলত এই বিশ্ববিদ্যালয় প্রতিষ্ঠার উদ্দেশ্য ছিল। বঙ্গভঙ্গ রদ হওয়ার পর পূর্ববাংলার সচেতন রাজনীনিকরা বারবার বিশ্ববিদ্যালয় প্রতিষ্ঠার দাবি জানাতে থাকেন। ১৯১৭ সালের মার্চ মাসে সাম্রাজ্যিক বিধান পরিষদে সৈয়দ নওয়াব আলী চৌধুরী সরকারের কাছে অবিলম্বে ঢাকা বিশ্ববিদ্যালয় বিল পেশের আহ্বান জানান। ১৯২০ সালের ২৩ মার্চ গভর্নর জেনারেল এ বিলে সম্মতি দেন। এ আইনটি ঢাকা বিশ্ববিদ্যালয়ের প্রতিষ্ঠার ভিত্তি। এ আইনের বাস্তবায়নের ফলাফল হিসেবে ১৯২১ সালের ১ জুলাই ৮৪৭ জন শিক্ষার্থী নিয়ে ঢাকা বিশ্ববিদ্যালয় যাত্রা শুরু করে। তার মধ্যে নারী ছিলেন মাত্র একজন।     সে সময় ঢাকার সবচেয়ে অভিজাত ও সৌন্দর্যমণ্ডিত রমনা এলাকায় প্রায় ৬০০ একর জমির ওপর পূর্ববঙ্গ এবং আসাম প্রদেশের পরিত্যক্ত ভবনাদি এবং ঢাকা কলেজের (বর্তমান কার্জন হল) ভবনসমূহের সমন্বয়ে মনোরম পরিবেশে গড়ে উঠে ঢাকা বিশ্ববিদ্যালয়। প্রতিষ্ঠার এই দিনটি প্রতিবছর ‘ঢাকা বিশ্ববিদ্যালয় দিবস’ হিসেবে পালন করা হয়। তিনটি অনুষদ ও ১২টি বিভাগ নিয়ে একটি আবাসিক বিশ্ববিদ্যালয় হিসেবে এর যাত্রা শুরু হয়। ঢাকা কলেজ ও জগন্নাথ কলেজের (বর্তমান জগন্নাথ বিশ্ববিদ্যালয়) ডিগ্রি ক্লাসে অধ্যয়নরত ছাত্রদের নিয়ে ঢাকা বিশ্ববিদ্যালয় যাত্রা শুরু করে। শুধু ছাত্র নয়, শিক্ষক এবং লাইব্রেরির বই ও অন্যান্য উপকরণ দিয়েও এই দুটি কলেজ ঢাকা বিশ্ববিদ্যালয়ের প্রতিষ্ঠায় সহযোগিতা করে। এই সহযোগিতা দানের কৃতজ্ঞতা হিসেবে এই বিশ্ববিদ্যালয়ের দুইটি হলের নামকরণ করা হয়–ঢাকা হল (বর্তমানে ড. মুহম্মদ শহীদুল্লাহ হল) ও জগন্নাথ হল। বিশ্ববিদ্যালয়টিতে বর্তমানে ১৩টি অনুষদ, ৮৩টি বিভাগ, ১৩টি ইনস্টিটিউট, ৫৬টি গবেষণা ব্যুরো ও কেন্দ্র, ২০টি আবাসিক হল ও ৩টি ছাত্রাবাস এবং ৭টি স্নাতক পর্যায়ের অধিভুক্ত সরকারি কলেজ, মেডিক্যাল, নার্সিং, ইঞ্জিনিয়ারিংসহ মোট ১০৫টি অধিভুক্ত কলেজ রয়েছে।  এবারও দিবসটি উপলক্ষে দিনব্যাপী বর্ণাঢ্য কর্মসূচি হাতে নিয়েছে বিশ্ববিদ্যালয় প্রশাসন। ইতোধ্যেই দিবসটি উদযাপন উপলক্ষে উপাচার্য ভবন, কার্জন হল, কলা ভবন ও ছাত্র-শিক্ষক কেন্দ্রসহ বিভিন্ন গুরুত্বপূর্ণ স্থাপনা ও সড়কসমূহে আলোকসজ্জা করা হয়েছে। এছাড়া, বিশ্ববিদ্যালয়ের বিভিন্ন প্রবেশপথে তোরণ নির্মাণ এবং রোড ডিভাইডার ও আইল্যান্ডসমূহে সাজ-সজ্জা করা হয়েছে। বিশ্ববিদ্যালয় অ্যাকাডেমিক, প্রশাসনিক ভবনগুলো সাজানো হয়েছে বর্ণিল সাজে। ঢাকা বিশ্ববিদ্যালয়ের এমন সাজ-সজ্জা যে কারো নজর কাড়বে বিশ্ববিদ্যালয়ের জনসংযোগ দফতরে থেকে প্রেরিত এক সংবাদ বিজ্ঞপ্তিতে জানানো হয়, উপাচার্য অধ্যাপক ড. মো. আখতারুজ্জামা ১ জুলাই সকাল ১০টায় ছাত্র-শিক্ষক কেন্দ্র সম্মুখস্থ পায়রা চত্বরে প্রধান অতিথি হিসেবে উপস্থিত থেকে বিশ্ববিদ্যালয় দিবসের বিভিন্ন কর্মসূচির আনুষ্ঠানিক উদ্বোধন করবেন। এর আগে কর্মসূচি অনুযায়ী সকাল সাড়ে নয়টায় বিশ্ববিদ্যালয়ের সকল হল ও হোস্টেল থেকে শিক্ষক, শিক্ষার্থী, কর্মকর্তা ও কর্মচারীরা শোভাযাত্রা সহকারে স্মৃতি চিরন্তন চত্বরে সমবেত হবেন। স্মৃতি চিরন্তন চত্বর থেকে উপাচার্য অধ্যাপক ড. মো. আখতারুজ্জামানের নেতৃত্বে সকাল ৯টা ৪৫ মিনিটে বর্ণাঢ্য শোভাযাত্রা সহকারে বিশ্ববিদ্যালয়ের শিক্ষক, শিক্ষার্থী, অ্যালামনাই, কর্মকর্তা ও কর্মচারীরা ছাত্র-শিক্ষক কেন্দ্রের সম্মুখস্থ পায়রা চত্বরে গমন করবেন। সকাল দশটায় উদ্বোধনী অনুষ্ঠানে জাতীয় পতাকা, বিশ্ববিদ্যালয় ও হলসমূহের পতাকা উত্তেলন, পায়রা, বেলুন ও ফেস্টুন উড়ানো, কেক কাটা এবং সংগীত বিভাগের শিক্ষক-শিক্ষার্থীদের অংশগ্রহণে বিশ্ববিদ্যালয়ের থিম সং ও উদ্বোধনী সংগীত পরিবেশিত হবে। সকাল সাড়ে দশটায় ছাত্র-শিক্ষক কেন্দ্র মিলনায়তনে বিশ্ববিদ্যালয় দিবসের প্রতিপাদ্য বিষয় ‘স্মার্ট বাংলাদেশ বিনির্মাণে বিশ্ববিদ্যালয়’ নিয়ে এক আলোচনা সভা অনুষ্ঠিত হবে। এতে মূল প্রবন্ধ উপস্থাপন করবেন প্রধানমন্ত্রীর অর্থনৈতিক উপদেষ্টা ড. মসিউর রহমান। উপাচার্য অধ্যাপক ড. মো. আখতারুজ্জামান আলোচনা সভায় সভাপতিত্ব করবেন। বিশ্ববিদ্যালয়ের প্রো-ভাইস চ্যান্সেলর (প্রশাসন) অধ্যাপক ড. মুহাম্মদ সামাদ, প্রো-ভাইস চ্যান্সেলর (শিক্ষা) অধ্যাপক ড. এ এস এম মাকসুদ কামাল এবং কোষাধ্যক্ষ অধ্যাপক মমতাজ উদ্দিন আহমেদ আলোচনা সভায় সম্মানীয় অতিথি হিসেবে বক্তব্য রাখবেন। বিশ্ববিদ্যালয়ের শিক্ষক-শিক্ষার্থী ও কর্মকর্তা-কর্মচারীরা আলোচনা সভায় অংশগ্রহণ করবেন। বন্ধ থাকবে ক্যাম্পাসের ওপর দিয়ে যান চলাচল বিশ্ববিদ্যালয় দিবস উদযাপন উপলক্ষে এদিন সকাল সাড়ে নয়টা থেকে সাড়ে দশটা পর্যন্ত নীলক্ষেত টিএসসি ও ফুলার রোড থেকে বিশ্ববিদ্যালয়ের প্রবেশ পথ যানবাহন চলাচলের জন্য বন্ধ থাকবে। এ সময় বিকল্প রাস্তা ব্যবহারের জন্য সকলকে অনুরোধ জানিয়েছে বিশ্ববিদ্যালয় প্রশাসন। জনসাধারণের সাময়িক এই অসুবিধার জন্য বিশ্ববিদ্যালয় কর্তৃপক্ষ আন্তরিকভাবে দুঃখ প্রকাশ করেছে।"
ত্বকের তারুণ্য ধরে রাখতে,সুস্থ থাকার জন্যে আমাদের নানা প্রচেষ্টা থাকে। কিন্তু বয়স বেড়ে যাওয়ার লক্ষণ কি এড়ানো সম্ভব? হ্যাঁ তা সম্ভব। শুধু কিছু বদভ্যাস দূর করলেই নিজের রূপের লাবণ্য ধরে রাখা সম্ভব৷ দৈনন্দিন জীবনে আমরা প্রায়ই বিভিন্ন ভুল অভ্যাস গড়ে তোলায় বয়স বাড়ার লক্ষণ দেখা দেয়। সেগুলোই এড়ানো প্রয়োজন। কি সেই বদভ্যাস? আসুন দেখে নেওয়া যাক: ,"সুস্থ থাকার জন্যে আমাদের নানা প্রচেষ্টা থাকে। কিন্তু বয়স বেড়ে যাওয়ার লক্ষণ কি এড়ানো সম্ভব? হ্যাঁ তা সম্ভব। শুধু কিছু বদভ্যাস দূর করলেই নিজের রূপের লাবণ্য ধরে রাখা সম্ভব৷ দৈনন্দিন জীবনে আমরা প্রায়ই বিভিন্ন ভুল অভ্যাস গড়ে তোলায় বয়স বাড়ার লক্ষণ দেখা দেয়। সেগুলোই এড়ানো প্রয়োজন। কি সেই বদভ্যাস? আসুন দেখে নেওয়া যাক:  কম ঘুমানো ব্যস্ততা কিংবা সারারাত জেগে মোবাইল গুঁতানোর ফলে অনেকেই ঠিকঠাক ঘুমাতে পারেন না। এতে আপনার ত্বকে রুক্ষতা এবং বলিরেখা দেখা দেয়। ঠিকঠাক না ঘুমালে দেহে করটিসোল নামক স্ট্রেস হরমোন নির্গত হতে শুরু করে। এতে বয়সের ছাপ বাড়ে৷ তাই ঠিকঠাক ঘুমানোর অভ্যাস গড়ে তুলুন।  skin 2 ধূমপান ধূমপান শুধু ক্যান্সারেরই ঝুঁকি বাড়ায় না। ধূমপানে ত্বকে বলিরেখা দেখা দিতে শুরু করে। মূলত ধূমপানের ফলে দেহের রক্তপ্রবাহ ব্যাহত হয়। ফলে দেহে অক্সিজেন প্রবাহ কমে যায় এবং দেহে কোলাজেন উৎপন্ন হয় কম। এই সমস্যা দূর করার জন্যে আপনাকে চিকিৎসকের শরণাপন্ন হতে হবে।  বেশিক্ষণ রোদে থাকেন প্রতিদিনকার ব্যস্ততায় আপনার বেশিরভাগ সময় রোদের কিনারায় কাটাতে হয়। অতিবেগুনী রশ্মি আপনার ত্বকের ক্ষয়সাধন করে৷ এতে ত্বকে বলিরেখা দিতে শুরু করে। এক্ষেত্রে সানস্ক্রিন ব্যবহার করতে হবে।  ত্বকের আর্দ্রতা ত্বকের আর্দ্রতা ধরে না রাখলে বয়স বাড়ার ছাপ পড়ে। বিশেষত শীতের সময় লোশন বা ক্রিম ব্যবহার না করলেও এই সমস্যা স্থায়ীভাবে গেড়ে বসে৷ ত্বকের ধরনের উপর ভিত্তি করে ত্বকের যত্ন নেয়ার অভ্যাস গড়ে তুলুন।  খাদ্যাভ্যাসে সমস্যা খাদ্যাভ্যাস আপনার ত্বকের স্বাস্থ্য রক্ষায় অবদান রাখে। সম্ভবত আপনি ভিটামিন এ, ডি, বি সমৃদ্ধ খাবার ঠিকঠাক খাচ্ছেন না। তাই খাদ্যতালিকায় এসকল উপাদান সমৃদ্ধ খাবার বাড়ানোর চেষ্টা করুন।  রক্তচাপ মেপে নিন উচ্চ রক্তচাপ বয়স বাড়ানোর লক্ষণ ত্বরান্বিত করে। তাই সময় সময় রক্তচাপ মেপে নেয়ার অভ্যাস করুন। এতে আপনি ত্বকের যত্ন নেয়ার প্রস্তুতির বিষয়ে ধারণা পাবেন।  ডাক্তার দেখান না ত্বকের সামান্য কোনো সমস্যাতেও ডাক্তার না দেখানোর অভ্যাস অনেকেরই। ত্বকের সমস্যা প্রাথমিক অবস্থায় এতটা বাজে দেখায় না। কিন্তু ধীরে ধীরে তা ভয়ংকর রূপ ধারণ করে। তাই সময় থাকতে ডাক্তার দেখান।"
রাজধানীসহ ৮ বিভাগেই অব্যাহত থাকবে বৃষ্টি ,ঈদের দিন ও ঈদের পরের দিন ঢাকাসহ দেশের অধিকাংশ স্থানে বৃষ্টিপাত হয়েছে। মৌসুমী বায়ুর প্রভাবে দেশের আট বিভাগেই চলমান বৃষ্টিপাত আরও তিন-চার দিন অব্যাহত থাকবে। একই সঙ্গে দেশের কোথাও কোথাও ভারী থেকে অতি ভারী বর্ষণ হতে পারে বলে জানিয়েছে আবহাওয়া অধিদপ্তর।,"ঈদের দিন ও ঈদের পরের দিন ঢাকাসহ দেশের অধিকাংশ স্থানে বৃষ্টিপাত হয়েছে। মৌসুমী বায়ুর প্রভাবে দেশের আট বিভাগেই চলমান বৃষ্টিপাত আরও তিন-চার দিন অব্যাহত থাকবে। একই সঙ্গে দেশের কোথাও কোথাও ভারী থেকে অতি ভারী বর্ষণ হতে পারে বলে জানিয়েছে আবহাওয়া অধিদপ্তর। শুক্রবার (৩০ জুন) সন্ধ্যা ৬টা পর্যন্ত ২৪ ঘণ্টায় চট্টগ্রামে ১৩৯ মিলিসহ নেত্রকোনায় ১০৫ মিলি, নিকলীতে ১০৩ মিলি এবং তেঁতুলিয়ায় ১০০ মিলিমিটার সর্বোচ্চ বৃষ্টিপাত রেকর্ড করা হয়েছে।      ছবি: আব্দুল গনি ঢাকায় সকালে বৃষ্টি না হলেও দুপুরের পর থেকে বৃষ্টি শুরু হয়। রাত ১০টা পর্যন্ত থেমে থেকে বৃষ্টি হয়। সকালে বৃষ্টি না হওয়ায় ঈদের দ্বিতীয় দিন মানুষ স্বস্তিতে পশু কোরবানি দিতে পেরেছেন।   আবহাওয়া অফিসের আবহাওয়াবিদ আবুল কালাম মল্লিক জানান, মৌসুমী বায়ু বাংলাদেশের ওপর মোটামুটি সক্রিয় এবং উত্তর বঙ্গোপসাগরে মাঝারি অবস্থায় রয়েছে। রংপুর, রাজশাহী, ঢাকা, ময়মনসিংহ ও সিলেট বিভাগের অধিকাংশ জায়গায় এবং খুলনা, বরিশাল ও চট্টগ্রাম বিভাগের অনেক জায়গায় অস্থায়ীভাবে দমকা হাওয়াসহ হালকা থেকে মাঝারি ধরনের বৃষ্টি অথবা বজ্রসহ বৃষ্টি হতে পারে। সেই সঙ্গে দেশের কোথাও কোথাও মাঝারি ধরনের ভারী থেকে অতি ভারী বর্ষণ হতে পারে।   পরবর্তীকালে ৪৮ ঘণ্টার আবহাওয়ার অবস্থা বলা হয়, বৃষ্টিপাতের প্রবণতা অব্যাহত থাকতে পারে। আর বর্ধিত পাঁচ দিনের অবস্থায় আবহাওয়ার উল্লেখযোগ্য পরিবর্তনের সম্ভাবনা নেই।   ছবি: আব্দুল গনি ২৪ ঘণ্টায় দেশের বিভাগীয় শহরগুলোর মধ্যে ঢাকায় ৮৭ মিলি, রাজশাহীতে ৩০ মিলি, রংপুরে ৪৮ মিলি, ময়মনসিংহে ৭৭ মিলি, সিলেটে ৭৪ মিলি, চট্টগ্রামে ১৩৯ মিলি এবং বরিশালে ১৪ মিলিমিটার বৃষ্টিপাত রেকর্ড করা হয়।   বৃষ্টিপাতের কারণে নিকলীতে তাপমাত্রা কমে ২৩.৮ ডিগ্রি সেলসিয়াস দাঁড়িয়েছে। তবে যশোরে ৩৮ মিলি বৃষ্টি হলেও দেশের সর্বোচ্চ তাপমাত্রা ৩৫.৪ ডিগ্রি সেলসিয়াস রেকর্ড করা হয়েছে।   ঢাকায় সর্বোচ্চ ৩৩.৮ এবং সর্বনিম্ন ২৫.৭ ডিগ্রি সেলসিয়াস তাপমাত্রা ছিল।"
প্রধানমন্ত্রীর সফরকে ঘিরে গোপালগঞ্জে উৎসবের আমেজ,"প্রধানমন্ত্রী শেখ হাসিনা আজ শনিবার (১ জুলাই) দুইদিনের সফরে গোপালগঞ্জ যাচ্ছেন। ঈদুল আযহা উপলক্ষে তিনি নিজ নির্বাচনি এলাকার আওয়ামী লীগ ও সহযোগী সংগঠনের নেতা-কর্মী, স্থানীয় জনপ্রতিনিধি ও সাধারণ মানুষের সঙ্গে কুশল বিনিময় করবেন।","প্রধানমন্ত্রী শেখ হাসিনা আজ শনিবার (১ জুলাই) দুইদিনের সফরে গোপালগঞ্জ যাচ্ছেন। ঈদুল আযহা উপলক্ষে তিনি নিজ নির্বাচনি এলাকার আওয়ামী লীগ ও সহযোগী সংগঠনের নেতা-কর্মী, স্থানীয় জনপ্রতিনিধি ও সাধারণ মানুষের সঙ্গে কুশল বিনিময় করবেন। প্রধানমন্ত্রী ও আওয়ামী লীগ সভাপতিকে অভিনন্দন জানাতে টুঙ্গিপাড়া-কোটালিপাড়া উপজেলার নেতাকর্মীরা অধির আগ্রহে অপেক্ষার প্রহর গুনছেন। প্রাণপ্রিয় নেত্রীর আগমনকে কেন্দ্র করে নেতা-কর্মীদের মধ্যে বইছে আনন্দের বন্যা। বিরাজ করছে উৎসবের আমেজ। এ সফরে তিনি আসন্ন জাতীয় সংসদ নির্বাচন উপলক্ষে নানা দিক-নির্দেশনা দেবেন বলে মনে করছেন তারা। প্রধানমন্ত্রীর আগমনকে কেন্দ্র করে ইতিমধ্যে প্রস্তুতিমূলক সভা করেছে জেলা প্রশাসন ও গোপালগঞ্জ জেলা আওয়ামী লীগ এবং টুঙ্গিপাড়া-কোটালিপাড়া উপজেলা আওয়ামী লীগ। জেলার সড়কের মোড়ে-মোড়ে প্রধানমন্ত্রীকে স্বাগত জানিয়ে টাঙ্গানো হয়েছে নানা ধরনের ব্যানার, ফেস্টুন ও বিলবোর্ড। নির্মাণ করা হয়েছে অনেকগুলো তোরণ। গোপালগঞ্জ জেলা আওয়ামী লীগের সাধারণ সম্পাদক জি.এম সাহাব উদ্দিন আজম বলেন, প্রধানমন্ত্রীর সফর নির্বিঘ্ন করতে ব্যাপক প্রস্তুতি নেয়া হয়েছে। নেতাকর্মীদের মধ্যেও ব্যাপক উৎসাহ ও আনন্দ কাজ করছে। কেননা ঈদ পরবর্তী এটাই প্রধানমন্ত্রীর নিজ নির্বাচনী এলাকার নেতাকর্মীদের সঙ্গে প্রথম মতবিনিময় সভা হবে। তাই নেতাকর্মীরা একটু বেশিই উদ্বেলিত ও আনন্দিত। গোপালগঞ্জের জেলা প্রশাসক কাজী মাহবুবল আলম জানান, প্রধানমন্ত্রীর আগমনকে কেন্দ্র করে জেলায় নেয়া হয়েছে কঠোর নিরাপত্তা ব্যবস্থা। প্রধানমন্ত্রী শেখ হাসিনার সফরের সব প্রস্তুতিও ইতোমধ্যে সম্পন্ন করা হয়েছে বলেও জানান তিনি।"
সজীব ওয়াজেদ জয়ের সঙ্গে দেখা করলেন এ আরাফাত,বঙ্গবন্ধুর দৌহিত্র ও প্রধানমন্ত্রী শেখ হাসিনার আইসিটি উপদেষ্টা সজীব ওয়াজেদ জয়ের সঙ্গে শুক্রবার (৩০ জুন) দেখা করেছেন ঢাকা ১৭ আসনে আওয়ামী লীগ মনোনীত নৌকা মার্কার প্রার্থী অধ্যাপক মোহাম্মদ এ আরাফাত।,"বঙ্গবন্ধুর দৌহিত্র ও প্রধানমন্ত্রী শেখ হাসিনার আইসিটি উপদেষ্টা সজীব ওয়াজেদ জয়ের সঙ্গে শুক্রবার (৩০ জুন) দেখা করেছেন ঢাকা ১৭ আসনে আওয়ামী লীগ মনোনীত নৌকা মার্কার প্রার্থী অধ্যাপক মোহাম্মদ এ আরাফাত। এসময় ঢাকা-১৭ আসনের উপ-নির্বাচন এবং আগামী জাতীয় নির্বাচন নিয়ে আলাপচারিতা হয় দু'জনের মধ্যে।  জানা যায়, বৃহস্পতিবার (২৯ জুন) যুক্তরাষ্ট্র থেকে বাংলাদেশে এসেছেন সজীব ওয়াজেদ জয়। তিনি বর্তমানে সার্বক্ষণিক আন্তর্জাতিক ও বাংলাদেশের অভ্যন্তরীণ রাজনীতির খোঁজ খবর রাখছেন। "
দুই দিনের সফরে আজ গ্রামের বাড়ি যাচ্ছেন প্রধানমন্ত্রী,প্রধানমন্ত্রী শেখ হাসিনা আজ শনিবার (১ জুলাই) দুই দিনের সফরে গোপালগঞ্জ যাচ্ছেন। এ সময় প্রধানমন্ত্রী গোপালগঞ্জের কোটালীপাড়া ও টুঙ্গিপাড়া যাবেন।,"   প্রধানমন্ত্রী শেখ হাসিনা আজ শনিবার (১ জুলাই) দুই দিনের সফরে গোপালগঞ্জ যাচ্ছেন। এ সময় প্রধানমন্ত্রী গোপালগঞ্জের কোটালীপাড়া ও টুঙ্গিপাড়া যাবেন। শনিবার সকালে প্রধানমন্ত্রী মোটর শোভাযাত্রা সহকারে তার সরকারি বাসভবন গণভবন থেকে সড়ক পথে কোটালীপাড়ার উদ্দেশে রওনা হবেন।   প্রধানমন্ত্রী কোটালীপাড়ায় পৌঁছে কোটালীপাড়া উপজেলা আওয়ামী লীগ কার্যালয়ে ঈদুল আজহা উপলক্ষে স্থানীয় আওয়ামী লীগ ও সহযোগী সংগঠনের নেতাকর্মী, স্থানীয় জনপ্রতিনিধি ও সাধারণ মানুষের সঙ্গে শুভেচ্ছা ও কুশলবিনিময় করবেন। কোটালীপাড়ায় আনুষ্ঠানিকতা শেষে প্রধানমন্ত্রী বিকেলে সেখান থেকে টুঙ্গিপাড়ায় যাবেন। টুঙ্গিপাড়ায় পৌঁছে প্রধানমন্ত্রী জাতির পিতা বঙ্গবন্ধু শেখ মুজিবুর রহমানের সমাধিতে ফুল দিয়ে শ্রদ্ধা নিবেদন, ফাতেহা পাঠ ও মোনাজাতে যোগ দেবেন। প্রধানমন্ত্রী শেখ হাসিনা টুঙ্গিপাড়ায় রাত্রিযাপন করবেন। আওয়ামী লীগ সভাপতি শেখ হাসিনা পর দিন রোববার (২ জুলাই) সকালে পবিত্র ঈদুল আজহা উপলক্ষে স্থানীয় আওয়ামী লীগ ও এর সহযোগী সংগঠনের নেতাকর্মী, স্থানীয় জনপ্রতিনিধি ও সর্বস্তরের জনগণের সঙ্গে শুভেচ্ছা বিনিময় করবেন।   রোববার বিকেলে প্রধানমন্ত্রী টুঙ্গিপাড়া থেকে ঢাকার উদ্দেশে রওনা হবেন।"
হজের ফিরতি ফ্লাইট শুরু হচ্ছে আজ,পবিত্র হজ পালন শেষে বাংলাদেশ থেকে যাওয়ার প্রায় সোয়া লাখ হাজির ফিরতি ফ্লাইট আজ শুরু হচ্ছে। রোববার দিবাগত রাতে সৌদি আরবের মদিনা মনোয়ারা বিমানবন্দর থেকে বাংলাদেশ বিমানের একটি ফিরতি ফ্লাইট ৪১৯ জন হাজি নিয়ে ঢাকার উদ্দেশে রওনা হবে। ,"পবিত্র হজ পালন শেষে বাংলাদেশ থেকে যাওয়ার প্রায় সোয়া লাখ হাজির ফিরতি ফ্লাইট আজ শুরু হচ্ছে। রোববার দিবাগত রাতে সৌদি আরবের মদিনা মনোয়ারা বিমানবন্দর থেকে বাংলাদেশ বিমানের একটি ফিরতি ফ্লাইট ৪১৯ জন হাজি নিয়ে ঢাকার উদ্দেশে রওনা হবে।  সোমবার (৩ জুলাই) ভোরে ফ্লাইটটি শাহজালাল আন্তর্জাতিক বিমানবন্দরে অবতরণের কথা রয়েছে। বাংলাদেশ এয়ারলাইন্সের জনসংযোগ কর্মকর্তা তাহেরা খন্দকার এক সংবাদ বিজ্ঞপ্তিতে এ তথ্য জানিয়েছেন।  বিজ্ঞপ্তিতে বলা হয়েছে, সরকারি ব্যবস্থাপনায় যেসব হাজি হজ করতে গিয়েছিলেন তাদের মধ্যে থেকে ৪১৯ জন হাজিকে নিয়ে প্রথম ফ্লাইট রোববার রাতে রওনা করবে। সোমবার ভোর ৬টা ৫ মিনিটে হাজিদের নিয়ে ঢাকায় অবতরণ করবে। ফিরতি ফ্লাইট শেষ হবে আগামী ২রা আগস্ট। জানা গেছে, চলতি বছর বাংলাদেশ থেকে মোট ১ লাখ ২২ হাজার ৮৮৪ জন সৌদি আরবে গেছেন। এসব হজযাত্রীকে বহন করতে মোট ফ্লাইট পরিচালনা করা হয়েছে ৩২৫টি। এর মধ্যে বিমান বাংলাদেশ এয়ারলাইন্স ১৫৯টি ফ্লাইটে ৬১ হাজার ১৮০ জন, সৌদি এয়ারলাইন্স ১১৩টি ফ্লাইটে ৪১ হাজার ৪৬৮ জন এবং ফ্লাইনাস এয়ারলাইন্স ৫৩টি ফ্লাইটে ২০ হাজার ২৩৬ জন হজযাত্রী বহন করেছে।"
ব্যাঙ্গালুরু: ভারতের সিলিকন ভ্যালি,দক্ষিণ ব্যাঙ্গালুরু একসময় ব্যাঙ্গালোর নামেই বেশি পরিচিত ছিল। এই শহরটিকে ভারতের টেকশহর বললে ভুল হবে না। ভারতের বড় বড় টেক কোম্পানি এখানেই অবস্থিত। এই শহরে গড়ে উঠেছে আলাদা এক সংস্কৃতি।,"দক্ষিণ ব্যাঙ্গালুরু একসময় ব্যাঙ্গালোর নামেই বেশি পরিচিত ছিল। এই শহরটিকে ভারতের টেকশহর বললে ভুল হবে না। ভারতের বড় বড় টেক কোম্পানি এখানেই অবস্থিত। এই শহরে গড়ে উঠেছে আলাদা এক সংস্কৃতি। ভারতের অন্য যেকোনো শহরের তুলনায় এই ব্যাঙ্গালুরু শহরে অনেক দ্রুত ব্যবসা ও বাণিজ্যের প্রসার ঘটে প্রযুক্তির কল্যাণে। এখানকার বিভিন্ন কোম্পানিতে যেসব প্রকৌশলী ও তথ্য-প্রযুক্তিবিদ কাজ করেন, তাদের রয়েছে বিশেষ কদর ও মর্যাদা।      সুপরিচিত সব আন্তর্জাতিক টেক জায়ান্ট অনেক বেশি বেতন দিয়েও তাদেরকে কর্মী হিসেবে হায়ার করতে আগ্রহী। কিন্তু আজ থেকে পঞ্চাশ বছর আগেও অবস্থা এমন ছিল না। ভারতের অন্য যেকোনো শহরের মতো এই অঞ্চলও অনেকটা পিছিয়ে পড়াই ছিল। অগ্রযাত্রার ক্ষেত্রে ইনফোসিসের নামটিই উল্লেখ করতে হয় সবার প্রথমে। যাত্রা শুরু ইনফোসিসের  ভারতের শহরকে সিলিকন ভ্যালির ন্যায় গড়ে তোলার ক্ষেত্রে ইনফোসিসের অবদান অনস্বীকার্য। ১৯৮০-এর দশকে গড়ে তোলা এই কোম্পানি এখন ভারতের সবচেয়ে বড় টেক কোম্পানি। বর্তমানে কোম্পানিটির আর্থিক মূল্য আট হাজার কোটি ডলার। প্রতিষ্ঠাতাদের মেধা, পরিশ্রম ও অধ্যবসায় আজ কোম্পানিটিকে এই পর্যায়ে এনেছে।  নারায়ণ মূর্তির কথাও বলতে হবে ১৯৪৬ সালে ভারতের কর্ণাটক রাজ্যে নারায়ণ মূর্তির জন্ম। ১১ সদস্যের নিম্ন-মধ্যবিত্ত পরিবার। হাই স্কুলের শিক্ষক বাবা পরিবার চালাতে হিমশিম খেতেন। ব্রিটিশদের থেকে স্বাধীনতা অর্জনের পর প্রধানমন্ত্রী জওহরলাল নেহরু প্রযুক্তি খাতে প্রচুর অর্থ বিনিয়োগ করেছিলেন। এমনিতেই দক্ষ প্রকৌশলীর শহর হিসেবে ব্যাঙ্গালোর ছিল জনপ্রিয়। আর এর ভৌগোলিক অবস্থান একে বিরাট সুবিধা দিয়েছে। ১৯৭০-এর দশকে ভারত প্রযুক্তি সুপার পাওয়ার হতে শুরু করে। নারায়ণ মূর্তি আগেই প্রযুক্তির ভবিষ্যৎ অনুধাবন করতে পেরেছিলেন। নারায়ণ মূর্তি উদ্যোক্তা হিসেবে শুরু করেন ইনফোসিস। এই ইনফোসিসের কথাই শুরুতে বলেছি। সফটওয়ার বানানোর কাজ ইনফোসিস এমন কিছু সফটওয়্যার তৈরি করলো যার সাহায্যে আমেরিকার একটি কোম্পানি কোনো একটি পোশাক তৈরির জন্য তাইওয়ানের অরণ্যে অবস্থিত পোশাক প্রস্তুতকারী একটি কারখানার কাছে কাস্টমার অর্ডার পাঠাতে পারে। এই সফটওয়্যারের কারণে অর্ডার দেওয়া এবং পণ্য ও সেবার জন্য মূল্য পরিশোধ করা অনেক বেশি দ্রুত ও সহজ হয়ে ওঠে। কিন্তু তখনও ইনফোসিস প্রযুক্তি-খাতে ইতিহাস তৈরি করতে পারেনি। প্রতিষ্ঠানটির আরো বড় হয়ে ওঠার জন্য তাদেরকে ভারতের আমলাতান্ত্রিক ব্যবস্থার বিরুদ্ধে বড় ধরনের লড়াই শুরু করতে হয়। তারপরও টিকে থাকে প্রতিষ্ঠানটি।  পরিবর্তন  ১৯৯৭ সালে আচমকা সবাই আবিষ্কার করে তুলনামূলক পিছিয়ে থাকা ব্যাঙ্গালুরু এখন কম্পিউটারের শহর। ১৯৯১ সালে উদার অর্থনীতির নীতি গ্রহণ করায় টেক কোম্পানি সব বিধিনিষেধ থেকে মুক্তি পায়। আস্তে আস্তে যন্ত্রদানবের জগতে প্রবেশ করে ভারত। স্যাটেলাইট যোগাযোগ এবং ভিডিও কনফারেন্সিং প্রযুক্তি কারণে বিশ্বের ভিন্ন ভিন্ন স্থানে অবস্থানকারী কোম্পানিগুলো এত কাছাকাছি চলে আসে যেন তারা পাশের রাস্তায় অবস্থান করছে। প্রযুক্তির কদর হুট করে বেড়ে গিয়েছিল। বিগত ৪০ বছরে ব্যাঙ্গালুরুতে প্রযুক্তি বিপ্লব ঘটেছে। এই বিপ্লবের শুরু ইনফোসিসের মাধ্যমে। এখন ইনফোসিস বড় বড় কোম্পানির জন্য সফটওয়ার তৈরি করার পাশাপাশি ৫০টি দেশের ব্যবসা প্রতিষ্ঠানকে প্রযুক্তি সংক্রান্ত পরামর্শ দিয়ে থাকে। নারায়ণ মূর্তি সেই ২০১৪ সালেই অবসর নিয়েছেন। কিন্তু যে আগুন জ্বালিয়ে গেছেন তা কি সহজে নেভে? "
সাপের কামড়ে বিশ্ববিদ্যালয় শিক্ষার্থীর মৃত্যু,ঠাকুরগাঁওয়ের রাণীশংকৈলে সাপের কামড়ে এক বিশ্ববিদ্যালয় শিক্ষার্থীর মৃত্যু হয়েছে। নিহত শিক্ষার্থীর নাম দীলিপ কুমার রায় (২২)। নিহত দীলিপ ওই গ্রামের মৃত ভোগীরামের ছেলে। ,"ঠাকুরগাঁওয়ের রাণীশংকৈলে সাপের কামড়ে এক বিশ্ববিদ্যালয় শিক্ষার্থীর মৃত্যু হয়েছে। নিহত শিক্ষার্থীর নাম দীলিপ কুমার রায় (২২)। নিহত দীলিপ ওই গ্রামের মৃত ভোগীরামের ছেলে।  শনিবার (১ জুলাই) দিবাগত রাত সাড়ে ১২টার দিকে উপজেলার রাতোর ইউনিয়নের ভেদাইল গ্রামে এ ঘটনা ঘটে।  নিহত শিক্ষার্থী দিনাজপুর হাজী দানেশ বিজ্ঞান ও প্রযুক্তি বিশ্ববিদ্যালয়ের অনার্স গণিত বিভাগের তৃতীয় বর্ষের ছাত্র ছিলেন। রাতোর ইউপি চেয়ারম্যান শরৎচন্দ্র রায় এ ঘটনা নিশ্চিত করেন।  জানা গেছে, ঈদের ছুটিতে দীলিপ বাড়িতে আসে। প্রতিদিনের মতো রাতে খেয়ে নিজঘরে ঘুমাতে যায়। বিছানায় বসে পরিবারের লোকদের সঙ্গে গল্প করতে করতে রাত সাড়ে ১২টা বেজে যায়। এ সময় হঠাৎ একটি বিষধর সাপ এসে তার বাম হাতের মাঝের আঙ্গুলে কামড় দেয়। দীলিপের চিৎকারে পরিবারের অন্য লোকজন ছুটে এসে লাঠি দিয়ে সাপটিকে আঘাত করলে সাপটি পালিয়ে যায়। তাৎক্ষণিক দিলীপকে  ওঝা’র কাছে নিয়ে ঝাড়ফুঁক করা হয়। কিন্তু তাতে কোনো ফল হয়নি। দীলিপের অবস্থার অবনতি হলে রাতেই তাকে ঠাকুরগাঁও আধুনিক সদর হাসপাতালে ভর্তি করা হয়। হাসপাতালে কর্তব্যরত চিকিৎসক ভোর ৫টার দিকে তাকে মৃত ঘোষণা করে।  এদিকে রোববার (২ জুলাই) বিকালে স্থানীয় শ্মশানে তার শেষকৃত্য সম্পন্ন করা হয়। "
প্রতিবন্ধী শিশুর চিকিৎসা দিতে গভীর রাতে হাসপাতালে গেলেন এমপি,সিরাজগঞ্জের তাড়াশে সদর গ্রামের অর্পণ নামে এক শারীরিক প্রতিবন্ধী শিশু গুরুতর অসুস্থ হয়ে পড়ে। উপায়ন্তর না দেখে মুঠোফোনে অর্পণের বাবা অশোত ঘোষ সিরাজগঞ্জ-৩ আসনের সংসদ সদস্য অধ্যাপক ডা. মো. আব্দুল আজিজকে সন্তানের অসুস্থতার কথা জানান।,"সিরাজগঞ্জের তাড়াশে সদর গ্রামের অর্পণ নামে এক শারীরিক প্রতিবন্ধী শিশু গুরুতর অসুস্থ হয়ে পড়ে। উপায়ন্তর না দেখে মুঠোফোনে অর্পণের বাবা অশোত ঘোষ সিরাজগঞ্জ-৩ আসনের সংসদ সদস্য অধ্যাপক ডা. মো. আব্দুল আজিজকে সন্তানের অসুস্থতার কথা জানান। তড়িঘড়ি করে তাড়াশ হাসপাতালে নিজে গাড়ি চালিয়ে ছুটে যান সংসদ সদস্য অধ্যাপক ডা. মো. আব্দুল আজিজ। চিকিৎসাসেবা দিয়ে শঙ্কা মুক্ত করে তোলেন শিশু অর্পণকে। শনিবার (২ জুলাই) দিবাগত রাত ২টার দিকের এ ঘটনা ঘটে।     ছবি: ইত্তেফাক    অর্পণের বাবা অশোত ঘোষ বলেন, অর্পণের শারীরিক অবস্থা ক্রমশ খারাপ হতে থাকে। নিরুপায় হয়ে মুঠোফোনে সংসদ সদস্য অধ্যাপক ডা. মো. আব্দুল আজিজের শরণাপন্ন হয়। তিনি দ্রুত অর্পণকে হাসপাতালে ভর্তি করার পরামর্শ দেন।  তাড়াশ হাসপাতালের জরুরি বিভাগের দায়িত্বরত চিকিৎসক মো. আমিরুল ইসলাম আলভী বলেন, রাত ২টা ১০ মিনিটে স্যার জরুরি বিভাগে আসেন। কিছুক্ষণ পর অর্পণকে নিয়ে তার বাবা অশোত ঘোষ কাঁদতে কাঁদতে আসেন। অর্পণের শারীরিক অবস্থা আশঙ্কাজনক ছিল। স্যার নিজেই অনেক সময় ধরে অর্পণের চিকিৎসা করেন ও সুস্থ করে তোলেন। ছবি: ইত্তেফাক সিরাজগঞ্জ-৩ (তাড়াশ, রায়গঞ্জ, সলঙ্গা) আসনের সংসদ সদস্য অধ্যাপক ডা. মো. আব্দুল আজিজ বলেন, সংসদ সদস্য হলেও পেশায় একজন শিশু চিকিৎসক আমি। শিশুটির অবস্থা মুমূর্ষু ছিল। চিকিৎসাসেবা দেওয়া আমার দায়িত্বের মধ্যে পড়ে।  "
শুভেচ্ছা সফরে ফ্রান্সের নৌবাহিনী জাহাজের চট্টগ্রাম বন্দরে আগমন,পাঁচ দিনের শুভেচ্ছা সফরে বাংলাদেশে এসে পৌঁছেছে ফ্রান্স নৌবাহিনীর জাহাজ এফএস সার্কাফ। রোববার (২ জুলাই) জাহাজটি চট্টগ্রাম বন্দর জেটিতে এসে পৌঁছালে কমান্ডার চট্টগ্রাম নৌ অঞ্চলের চিফ স্টাফ অফিসার ক্যাপ্টেন ফয়েজ জাহাজটিকে স্বাগত জানান। ,"   পাঁচ দিনের শুভেচ্ছা সফরে বাংলাদেশে এসে পৌঁছেছে ফ্রান্স নৌবাহিনীর জাহাজ এফএস সার্কাফ। রোববার (২ জুলাই) জাহাজটি চট্টগ্রাম বন্দর জেটিতে এসে পৌঁছালে কমান্ডার চট্টগ্রাম নৌ অঞ্চলের চিফ স্টাফ অফিসার ক্যাপ্টেন ফয়েজ জাহাজটিকে স্বাগত জানান।  এ সময় নৌবাহিনীর সুসজ্জিত বাদকদল ঐতিহ্যবাহী রীতিতে ব্যান্ড পরিবেশন করে। জাহাজটিকে স্বাগত জানাতে অন্যান্যদের মধ্যে বাংলাদেশে নিযুক্ত ফ্রান্সের রাষ্ট্রদূতসহ নৌবাহিনীর পদস্থ কর্মকর্তা ও নাবিকগণ উপস্থিত ছিলেন। এর আগে সফরকারী জাহাজটি বাংলাদেশের জলসীমায় এসে পৌঁছালে বাংলাদেশ নৌবাহিনী জাহাজ ‘স্বাধীনতা’ অভ্যর্থনা জানায়। বাংলাদেশে সফররত জাহাজটিতে সর্বমোট ১৭০ জন কর্মকর্তা ও নাবিক রয়েছেন। ১২৫ মিটার দৈর্ঘ্যরে ফ্রান্সের এই জাহাজটির অধিনায়কের দায়িত্বে রয়েছেন ক্যাপ্টেন জেরোম ডুবইস। অবস্থানকালীন সময়ে জাহাজটির অধিনায়ক কমান্ডার চট্টগ্রাম নৌ অঞ্চল, কমান্ডার বিএন ফ্লিট এবং চট্টগ্রাম বন্দরের চেয়ারম্যানসহ অন্যান্য ঊর্ধ্বতন সামরিক ও অসামরিক কর্মকর্তাগণের সঙ্গে সৌজন্য সাক্ষাত করবেন। চট্টগ্রাম নৌ অঞ্চলে অবস্থানকালীন সফরকারী জাহাজের কর্মকর্তা ও নাবিকগণ বাংলাদেশ নেভাল একাডেমি, বানৌজা পতেঙ্গা, নৌবাহিনীর সমর কৌশল বিষয়ক প্রশিক্ষণ কেন্দ্র ‘স্কুল অব মেরিটাইম ওয়ারফেয়ার এন্ড ট্যাকটিস’, চট্টগ্রাম ওয়্যার সিমেট্রিসহ চট্টগ্রামের দর্শনীয় স্থানসমূহ পরিদর্শন করবেন। এছাড়া ফ্রান্সের নৌবাহিনীর সদস্য ও বাংলাদেশ নৌবাহিনীর সদস্যদের মধ্যে একটি প্রীতি ফুটবল ম্যাচ অনুষ্ঠিত হবে। ফ্রান্স নৌবাহিনীর এ জাহাজের চট্টগ্রাম সফরের ফলে বাংলাদেশের সঙ্গে ফ্রান্সের বিদ্যমান সৌহার্দ্যপূর্ণ সম্পর্ক আরও জোরদার হবে বলে আশা করা যায়। শুভেচ্ছা সফর শেষে জাহাজটি আগামী ৬ জুলাই বাংলাদেশ ত্যাগ করবে।"
শুধু সবজি খাচ্ছেন?  ,"ওজন বেড়ে গেছে? চট করে ভাত রুটি খাওয়া ছেড়ে দিয়ে তিনবেলা শুধু শাক সবজির ডায়েট সাজিয়ে নিলেন। কিন্তু ঠিক করলেন কি? অতিরিক্ত সবজি খাওয়াও কিন্তু স্বাস্থ্যের জন্য ভালো নয়। চলুন জেনে নেই, কোন সবজিগুলো বেশি খেলে হিতে বিপরীত হতে পারে: ","ওজন বেড়ে গেছে? চট করে ভাত রুটি খাওয়া ছেড়ে দিয়ে তিনবেলা শুধু শাক সবজির ডায়েট সাজিয়ে নিলেন। কিন্তু ঠিক করলেন কি? অতিরিক্ত সবজি খাওয়াও কিন্তু স্বাস্থ্যের জন্য ভালো নয়। চলুন জেনে নেই, কোন সবজিগুলো বেশি খেলে হিতে বিপরীত হতে পারে:      ফুলকপি অনেকেরই প্রিয় সবজি ফুলকপি। কার্বোহাইড্রেটে ভরপুর এ সবজি যারা ডায়েট করেন তাদের কাছে জনপ্রিয়৷ হালকা সটে করে হোক বা সেদ্ধ, মজাদার এই সবজি প্রতিবেলায় খেয়ে নিতেও দ্বিধা করেন না অনেকে। তবে এই সবজি অতিরিক্ত খেলে হতে পারে হিতে বিপরীত। পেটের অস্বস্তি ও অ্যাসিডিটির মতো সমস্যা হতে পারে অতিরিক্ত ফুলকপি খেলে।  গাজর গাজর অত্যন্ত পুষ্টিকর একটি সবজি। এতে ভিটামিন সি রয়েছে। ভালো রাখে দাঁত ও চোখ। তবে এ সবজিটিও কিন্তু অতিরিক্ত খাওয়া চলবে না। বিটা ক্যারোটিন সমৃদ্ধ এই সবজি অতিরিক্ত খেলে কিন্তু ত্বকের রং বদলে কমলাও হয়ে যেতে পারে।  বিট ওজন কমাতে বিটের জুস কিন্তু দারুণ জনপ্রিয়। খেতেও দারুণ সুস্বাদু সবজি অতিরিক্ত খেলে কিন্তু পার্শ্বপ্রতিক্রিয়া হতে পারে। অনেক সময় মুত্রের রং ও বদলে যেতে পারে।"
২৫ হাজার মানুষের কাছে কোরবানির মাংস পৌঁছে দিয়েছে মাস্তুল ফাউন্ডেশন,"প্রতিবছরের ন্যায় এবারও দেশের বিভিন্ন জেলার প্রায় ২৫ হাজার দরিদ্র, প্রতিবন্ধী, অসহায় এবং নিম্ন মধ্যবিত্ত মানুষের কাছে কোরবানির মাংস পৌঁছে দিয়েছে মাস্তুল ফাউন্ডেশন। যারা কারও কাছে লজ্জায় কোরবানির মাংস চাইতে পারে না তাদের কাছেও পৌঁছে দিয়েছে এ সংস্থা। এছাড়াও সাভারে শতাধিক প্রতিবন্ধী মানুষের জন্য মাস্তুল ফাউন্ডেশন থেকে কোরবানির আয়োজন করা হয়েছে। ","প্রতিবছরের ন্যায় এবারও দেশের বিভিন্ন জেলার প্রায় ২৫ হাজার দরিদ্র, প্রতিবন্ধী, অসহায় এবং নিম্ন মধ্যবিত্ত মানুষের কাছে কোরবানির মাংস পৌঁছে দিয়েছে মাস্তুল ফাউন্ডেশন। যারা কারও কাছে লজ্জায় কোরবানির মাংস চাইতে পারে না তাদের কাছেও পৌঁছে দিয়েছে এ সংস্থা। এছাড়াও সাভারে শতাধিক প্রতিবন্ধী মানুষের জন্য মাস্তুল ফাউন্ডেশন থেকে কোরবানির আয়োজন করা হয়েছে।  মাস্তুল ফাউন্ডেশনের প্রতিষ্ঠাতা এবং নির্বাহী পরিচালক কাজী রিয়াজ রহমান বলেন, কোরবানির উদ্দেশ্য হল ত্যাগের মাধ্যমে আল্লাহর সন্তুষ্টি অর্জন। তাই বিগত কয়েক বছর ধরে দরিদ্র ও অসহায় পরিবারদের মাঝে কোরবানির মাংস বিতরণ করছি। এই কাজ করতে গিয়ে দেখেছি এসব মানুষের চোখে-মুখে তৃপ্তির আমেজ। এমনও অনেক পরিবার আছে যারা সম্মানের ভয়ে লজ্জায় কারও কাছে মাংস চাইতে পারে না। আমরা গোপনীয়তার সঙ্গে তাদের বাড়িতে মাংস পৌঁছে দেওয়ার ব্যবস্থা করেছি।     মাস্তুল ফাউন্ডেশন ঢাকাসহ ভোলা, পঞ্চগড় ও রংপুরের বিভিন্ন মাদ্রাসায়, এতিমখানায়, সমাজসেবা অধিদপ্তরের পরিচালিত এতিমখানায়, কুড়িগ্রামে বন্যা কবলিত স্থানে, গাইবান্ধার চর অঞ্চলে, ঠাকুরগাঁওয়ে, সুনামগঞ্জে, নেত্রকোনায় এবং দক্ষিণ অঞ্চলে বরিশাল বিভাগের কয়েকটি জেলায় কোরবানির আয়োজন করেছে। সমাজসেবা অধিদপ্তরের পরিচালক (যুগ্ম সচিব) মো. কামরুল ইসলাম চৌধুরী বলেন, পঞ্চগড়ের শিশু পরিবার এবার কোনো কোরবানির পশু সংগ্রহ করতে পারেনি। তাই শিশুদের মন খারাপ ছিল। মাস্তুল ফাউন্ডেশন থেকে প্রতিবছরের ন্যায় এবারও এই এতিম শিশুদের জন্য কুরবানির পশু সরবরাহ করা হয়। আমি মাস্তুল ফাউন্ডেশনকে সমাজসেবা অধিদপ্তর থেকে ধন্যবাদ জানাই। উল্লেখ, মাস্তুল ফাউন্ডেশন বাংলাদেশ সরকার কর্তৃক নিবন্ধিত দাতব্য প্রতিষ্ঠান। এ সংস্থার রয়েছে নিজস্ব স্কুল, মাদ্রাসা এবং শেল্টারহোম যেখানে আবাসিক-অনাবাসিক মিলে শতাধিক এতিম শিক্ষার্থী রয়েছে। এর বাইরে কয়েক জেলায় প্রজেক্ট স্কুলগুলোতে হাজারের অধিক সুবিধাবঞ্চিত মেধাবী শিক্ষার্থীদের সকল শিক্ষার উপকরণ দেওয়ার পাশাপাশি স্বাস্থ্য, পুষ্টিকর খাবার, শিশু অধিকার, মৌলিক চাহিদা নিশ্চয়তা করা হচ্ছে। মাস্তুল ফাউন্ডেশনের রয়েছে সেলাই প্রশিক্ষণ কেন্দ্র, কম্পিউটার প্রশিক্ষণ কেন্দ্র। যার মাধ্যমে সুবিধাবঞ্চিত জনগোষ্ঠীকে কর্মক্ষম করে তোলা হচ্ছে। এর বাইরে যাকাত স্বাবলম্বী প্রজেক্টের মাধ্যমে ৮০০ জনকে স্বাবলম্বী করে তোলা হয়েছে। এছাড়া রয়েছে দাফন-কাফন সেবা প্রজেক্ট, যার মাধ্যমে করোনার শুরু থেকে এখন পর্যন্ত ৩০০০ এর অধিক লাশ দাফন করা হয়েছে। রয়েছে মাস্তুল মেহমানখানা, যেখানে শতাধিক অসহায় নিম্ন আয়ের মানুষ একবেলা খাওয়ার ব্যবস্থা করা হয়।"
জামালপুরে বীর মুক্তিযোদ্ধাকে পিটিয়ে হত্যার অভিযোগ,জামালপুরের ইসলামপুরে ছাদেক আলী (৭০) নামে এক বীর মুক্তিযোদ্ধাকে পিটিয়ে হত্যার অভিযোগ উঠেছে। শনিবার (১ জুলাই) দুপুরে উপজেলার পার্থশীর রৌহারকান্দা গ্রামে এই ঘটনা ঘটে। ,"   জামালপুরের ইসলামপুরে ছাদেক আলী (৭০) নামে এক বীর মুক্তিযোদ্ধাকে পিটিয়ে হত্যার অভিযোগ উঠেছে। শনিবার (১ জুলাই) দুপুরে উপজেলার পার্থশীর রৌহারকান্দা গ্রামে এই ঘটনা ঘটে।  নিহত বীর মুক্তিযোদ্ধা ছাদেক আলী ইসলামপুর ইসলামীয়া কামিল মাদরাসার অবসরপ্রাপ্ত শিক্ষক ও মসজিদের ঈমামতি করতেন। নিহতের ছেলে আব্দুল্লাহ বলেন, শনিবার দুপুরে বাবা বাড়ির উঠানে বৃষ্টির পানি নিষ্কাশন করতে পাশ দিয়ে ড্রেন কেটে দেন। এ নিয়ে প্রতিবেশী জয়নাল আবেদীন ফুলুর ছেলে রফিকুল ইসলামের সঙ্গে ঝগড়ার সৃষ্টি হয়। একপর্যায়ে রফিকুল ইসলাম ও তার সহযোগীরা বাবাকে কিলঘুষি ও পিটিয়ে মাটিতে ফেলে দেয়। আশঙ্কাজনক অবস্থায় বাবাকে উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক মৃত ঘোষণা করেন।  পাথর্শী ইউপি চেয়ারম্যান ইফতেখার আলম বাবুল বলেন, বিষয়টি শুনেছি। দিনে-দুপুরে একজন বীর মুক্তিযোদ্ধাকে এভাবে পিটিয়ে মেরে ফেলা হয়েছে। এর সুষ্ঠু বিচার চাই। ইসলামপুর থানার ওসি মাজেদুর রহমান ঘটনার সত্যতা নিশ্চিত করে বলেন, লাশ দাফন হয়েছে। মামলার প্রস্তুতি চলছে।  "
অধিকাংশ ভারতীয় নেতারা কেন অ‌বিবা‌হিত থাকেন? ,"ভারতের প্রধানমন্ত্রী নরেন্দ্র মোদি যুক্তরাষ্ট্র সফরে গিয়েছিলেন। গত ২২ জুন মার্কিন প্রেসিডেন্ট জো বাইডেন তাকে স্বাগত জানাতে হোয়াইট হাউসের লালগালিচায় স্স্ত্রীক উপস্থিত হন। কিন্তু মোদি ছিলেন একা। কারণ স্ত্রী থেকে বিচ্ছিন্ন হয়েই তিনি কাটাচ্ছেন জীবন। তবে শুধু মোদি নয় অনেক ভারতীয় নেতাও বিয়ে করেননি, কেউ বা বিয়ের পর সঙ্গী থেকে বিচ্ছিন্ন থেকে রাজনীতি করছেন। ","   ভারতের প্রধানমন্ত্রী নরেন্দ্র মোদি যুক্তরাষ্ট্র সফরে গিয়েছিলেন। গত ২২ জুন মার্কিন প্রেসিডেন্ট জো বাইডেন তাকে স্বাগত জানাতে হোয়াইট হাউসের লালগালিচায় স্স্ত্রীক উপস্থিত হন। কিন্তু মোদি ছিলেন একা। কারণ স্ত্রী থেকে বিচ্ছিন্ন হয়েই তিনি কাটাচ্ছেন জীবন। তবে শুধু মোদি নয় অনেক ভারতীয় নেতাও বিয়ে করেননি, কেউ বা বিয়ের পর সঙ্গী থেকে বিচ্ছিন্ন থেকে রাজনীতি করছেন।  পশ্চিমা রাজনীতিতে পরিবার কেন্দ্রিক ছবি যেখানে নেতার ভাবমূর্তি উজ্জ্বল করতে ব্যবহার হয়, ভারতে ঘটে তার বিপরীত। তারা সঙ্গীহীন জীবনকেই গর্বের সঙ্গে উল্লেখ করেন। জনগণের কাছে যেন তারা এই বার্তা দিতে চান যে, দেশের প্রতি তাদের প্রতিশ্রুতিতে আর কিছুই বাধা হয়ে দাঁড়াচ্ছে না। ২০১৯ সালের লোকসভা নির্বাচনে জয়ী হওয়ার পর মোদি বলেছিলেন, 'আমার জীবনের প্রতিটি মুহূর্ত, শরীরের প্রতিটি অংশ, শুধুমাত্র আমার দেশবাসীর জন্য।' ৭২ বছর বয়সী মোদি প্রধানমন্ত্রীর সুবিশাল বাসভবনে একা থাকেন। আপাতদৃষ্টিতে মনে হয়, মোদির কর্মজগত তার অস্তিত্বের অংশ। তবে মোদির জীবন কাহিনী এতটা সরল রেখায় দেখার সুযোগ নেই। কিশোর বয়সে তার পারিবারিকভাবে বিয়ে হয়। তিনি সে সম্পর্ক ত্যাগ করে আধ্যাত্মিকতার জন্য হিমালয়ে ঘুরে বেড়ান। একসময় তিনি ডানপন্থি হিন্দুদের সংগঠন আরএসএসে যোগ দিয়ে প্রচারকের ভূমিকা নেন। ২০০০ এর দশকে নিজের প্রথম বিধানসভা নির্বাচনে প্রার্থীর বিবরণীতে বৈবাহিক অবস্থার ঘরটি খালি রেখেছিলেন মোদি। তবে ২০১৪ সালের লোকসভা নির্বাচনে প্রধানমন্ত্রী পদের জন্য লড়াইকালে নিজের বিয়ের কথা প্রকাশ্যে আনেন তিনি। মোদি নিজেকে জাগতিক বিষয় থেকে দূরে রেখেছেন বলে প্রকাশ করেন। ২০১৯ সালে এক ভারতীয় অভিনেতাকে দেওয়া সাক্ষাৎকারে মোদি জানান, তিনি অল্প বয়সে তার পরিবার থেকে নিজেকে 'বিচ্ছিন্ন' করেছিলেন এবং জীবনের সমস্ত আনন্দ ত্যাগ করতে শিখেছেন। অবিবাহিত রাজনীতিবিদদের দলে যেমন আছেন কংগ্রেস নেতা রাহুল গান্ধী এবং পশ্চিমবঙ্গের মুখ্যমন্ত্রী মমতা বন্দোপাধ্যায়। মোদি বিরোধী এই নেত্রী কেবল তিন ঘণ্টা ঘুমান বলে প্রচলিত। অন্যদের মধ্যে আছেন ভারতে সবচেয়ে জনবহুল রাজ্য উত্তর প্রদেশের মুখ্যমন্ত্রী ও মোদির উত্তরসূরি হিসেবে বিবেচিত যোগী আদিত্যনাথ, ওড়িশা রাজ্যের ‍মুখ্যমন্ত্রী নবীন পাটনায়েক। আরো আছেন নিম্নবর্গীয়দের সবচেয়ে বড় রাজনৈতিক সংগঠন বহুজন সমাজ পার্টি থেকে নির্বাচিত উত্তর প্রদেশের মুখ্যমন্ত্রী মায়াবতী। তার জীবনী লেখক মি. বোস জানান, মায়াবতী বলেছিলেন তিনি শোবার ঘরে গুরুত্বপূর্ণ বৈঠক করবেন এবং আমলাদের অভ্যর্থনা জানাবেন তার নাইটগাউন পরা থেকেই। এক্ষেত্রে অবশ্যই স্মরণ করতে হবে মহাত্মা গান্ধীকে। ১৩ বছর বয়সে বিয়ে এবং চার সন্তান জন্মদানের পর ৩০ বছর বয়সেই নিজের যৌনজীবন ত্যাগ করেন তিনি। এরপর নিজেকে নিয়োজিত রাখেন ব্রিটিশদের থেকে ভারতের স্বাধীনতা অর্জনে। কর্মক্ষেত্র ও জীবনের মধ্যে ভারসাম্য? না, বিশ্বের বৃহত্তম গণতন্ত্রের রাজনীতিকেরা সে সুযোগ কম পান অথবা বের করার চেষ্টাও করেন না। তাদেরকে ১৪০ কোটি মানুষের চাহিদা পূরণে কাজ করতে হয়। একে অপরকে প্রতিযোগিতায় হারাতে নেতারা জাহির করার চেষ্টা করেন, কে কতটা ঘুম ঘুমান। নরেন্দ্র মোদির এক সহযোগী যেমন উল্লেখ করেন, ভারতের বর্তমান প্রধানমন্ত্রী কেবল চার ঘণ্টা ঘুমান। রাজনৈতিক ভক্তির কারণে একাকী জীবন বেছে নেওয়ার ক্ষেত্রে ভারত এক বিচিত্র জায়গা বলে মনে হতে পারে। কারণ এখানে, নিজের চেয়ে পরিবারের প্রাধান্যই বেশি থাকে। পারিবারিকভাবেই বেশিরভাগ বিয়ে হয়। রাজনীতিতেও পারিবারিক সম্পৃক্ততা গুরুত্বপূর্ণ ভূমিকা রাখে।  ভারতে অনেক ভোটার বিশ্বাস করে, একা থাকা রাজনীতিবিদদের দুর্নীতি করার সম্ভাবনা কম। সাংবাদিক ও লেখক অজয় বোস বলেন, 'খুব শক্তিশালী উপলব্ধি হলো, তাদের (যেসব নেতা একা) ব্যক্তিগত স্বার্থ নেই। তারা জনগণের সেবায় নিয়োজিত।' ভারতের তরুণরা যেখানে বিয়ে করার জন্য তীব্র চাপে থাকে সেখানে রাজনীতি ও আধ্যাত্মিক ক্ষেত্রে একাকী ব্যক্তি 'স্বার্থপর' বলে বিবেচিত হয় না। তারা ত্যাগ স্বীকার করেছে বলে মনে করা হয় এবং তাদের দেবতা বা দেবীর মতোই সম্মানের সঙ্গে দেখা হয়। রাজনৈতিক বিশ্লেষক ও সম্পাদক নীরজা চৌধুরী বলেন, বর্তমানদের মধ্যে কেউ মোদির মতো নিজের একাকী জীবনকে কাজে লাগাতে পারেনি। তার দল খুব সাবধানতার সাথে এই ভাবমূর্তি দাঁড় করিয়েছে।"
বন্ধুর বৌভাতে কাঁচা মরিচ উপহার,"বিয়ের অনুষ্ঠানে গিয়ে মানুষ কত কিছু উপহার দেন। সাধারণত উপহারের তালিকায় থাকে শোপিস, শাড়ি, অলঙ্কার, নগদ টাকা কিংবা বই উপহার। তবে কিশোরগঞ্জের পাকুন্দিয়ায় ঘটেছে ভিন্ন ঘটনা। বন্ধুর বিয়েতে উপহার হিসেবে ১ কেজি কাঁচা মরিচ দেওয়ার ঘটনা ঘটেছে। ","বিয়ের অনুষ্ঠানে গিয়ে মানুষ কত কিছু উপহার দেন। সাধারণত উপহারের তালিকায় থাকে শোপিস, শাড়ি, অলঙ্কার, নগদ টাকা কিংবা বই উপহার। তবে কিশোরগঞ্জের পাকুন্দিয়ায় ঘটেছে ভিন্ন ঘটনা। বন্ধুর বিয়েতে উপহার হিসেবে ১ কেজি কাঁচা মরিচ দেওয়ার ঘটনা ঘটেছে।  এমনই এক মজার কাণ্ড নিয়ে তোলপাড় চলছে সামাজিক যোগাযোগমাধ্যমে। রোববার (২ জুলাই) দুপুরে উপজেলার হোসেন্দীর পশ্চিম কুমারপুর গ্রামে এ ঘটনা ঘটে। ছবি: ইত্তেফাক জানা যায়, হোসেন্দীর পশ্চিম কুমারপুর গ্রামের জিয়াউর রহমান ছেলে অ্যাডভোকেট মো. মাহমুদুর রহমান আফ্রিদের বিয়ের বৌভাত অনুষ্ঠানে ১ কেজি কাঁচা মরিচ উপহার দিয়েছেন তারই বন্ধু। অভিনব উপহারের নিয়ে আসা এসএম রায়হান  বলেন, দেশে যে হারে কাঁচা মরিচের দাম বৃদ্ধি পেয়েছে, তাতে সাধারণ মানুষের ক্রয়ক্ষমতার বাইরে চলে গেছে। উপহার হিসেবে কাঁচা মরিচ দেওয়াটা আমার কাছে প্রাসঙ্গিক বলে মনে হয়েছে। এছাড়া কাঁচা মরিচ দাম বৃদ্ধির একটি মৌন প্রতিবাদ। এদিকে কাঁচা মরিচ উপহারের বিষয়টিকে এলাকার সচেতন মহলে বেস সাড়া ফেলেছে। তারা মনে করছেন বিষয়টি প্রাসঙ্গিক ও ইঙ্গিতবহ হিসেবেই দেখছেন। ছবি: ইত্তেফাক বরের চাচা অ্যাডভোকেট খলিলুর রহমান বলেন, আজকে আমাদের বৌভাত অনুষ্ঠানে অনেকেই অনেক রকম উপহার নিয়ে এসেছে। তবে আফ্রিদের বন্ধুদের কাঁচা মরিচ উপহার দেওয়ার বিষয়টি বেশ চমকপ্রদ। তাদের এই প্রতিবাদী উপহার আমি সাদরে গ্রহণ করেছি। উল্লেখ্য, কিশোরগঞ্জের পাকুন্দিয়া উপজেলার বিভিন্ন বাজারে ৬০০ থেকে ৬৫০ টাকা দরে কাঁচা মরিচ বিক্রি হচ্ছে।"
ভারত থেকে এলো ৬০ টন কাঁচা মরিচ,পাঁচদিনের ছুটি শেষে সাতক্ষীরার ভোমরা স্থল বন্দরে শুরু হয়েছে আমদানি ও রপ্তানি কার্যক্রম। মঙ্গলবার (২৭ জুন) থেকে শনিবার (১ জুলাই) পর্যন্ত বন্ধ ছিল এ বন্দর। ,"পাঁচদিনের ছুটি শেষে সাতক্ষীরার ভোমরা স্থল বন্দরে শুরু হয়েছে আমদানি ও রপ্তানি কার্যক্রম। মঙ্গলবার (২৭ জুন) থেকে শনিবার (১ জুলাই) পর্যন্ত বন্ধ ছিল এ বন্দর।  প্রথম দিনেই ৬টি ট্রাকে ৬০ টন কাঁচা মরিচ বাংলাদেশে ঢুকেছে। সন্ধ্যায় আরও কাঁচা মরিচ আসতে পারে বলে জানিয়েছেন সিঅ্যান্ডএফ এজেন্ট কর্তৃপক্ষ। ভোমরা স্থলবন্দর সিএন্ডএফ এজেন্টস অ্যাসোসিয়েশনের সাধারণ সম্পাদক মাকসুদ খান বলেন, ঈদুল আজহার কারণে মঙ্গলবার থেকে শনিবার পর্যন্ত পাঁচদিন ছুটি ছিল ভোমরা স্থল বন্দরে। ফলে টানা পাঁচদিন ভোমরা স্থল বন্দরে কোনো আমদানি ও রপ্তানি হয়নি।  ভোমরা স্থল বন্দরের রাজস্ব কর্মকর্তা ইফতেখার উদ্দিন গণমাধ্যমকে বলেন, সকাল থেকে ৬টি ট্রাকে কাঁচা মরিচ এসেছে। ধীরে ধীরে আরও আসবে। সাতক্ষীরা কাঁচা বাজার ব্যবসায়ী সমিতির সাধারণ সম্পাদক আব্দুর রহিম বাবু বলেন, সাতক্ষীরায় পাইকারি বাজারে কাঁচা মরিচ ৪০০-৪৫০ টাকা কেজি বিক্রি হচ্ছে। আর খুচরা বাজারে বিক্রি হচ্ছে ৬০০ টাকা। কাঁচা মরিচের দাম বাড়ায় সাধারণ মানুষ পড়েছেন বিপাকে। রোববার দুপুরে ভোমরা বন্দর দিয়ে কিছু কাঁচা মরিচ এসেছে। এতে দাম কমতে শুরু করেছে। দু-একদিনের মধ্যে প্রতি কেজি কাঁচা মরিচের দাম ৫০ থেকে ৬০ টাকা হতে পারে। উল্লেখ্য, ঈদুল আজহা উপলক্ষে ২৭ জুন থেকে ১ জুলাই পর্যন্ত ৫ দিন বন্দরে সব ধরনের আমদানি ও রপ্তানি বন্ধ ছিল। তবে এ সময়ে পাসপোর্টধারী যাত্রীরা যথারীতি যাতায়াত করেছেন।"
"জ্বলছে ফ্রান্স, দাঙ্গা থামানোর আহ্বান নিহত তরুণের নানির ","ফ্রান্সের প্যারিসে গত মঙ্গলবার ১৭ বছরের তরুণ নাহেলের মৃত্যুর জেরে গত পাঁচদিন ধরেই বিক্ষোভ সহিংসতায় উত্তাল দেশটি। বিবিসির প্রতিবেদনে বলা হয়েছে, গতকাল শনিবার রাতে সবচেয়ে বেশি উত্তপ্ত ছিল ফ্রান্সের মার্সেই শহর। সেখানে পুলিশ ও বিক্ষোভকারীদের মধ্যে ব্যাপক সংঘর্ষ হয়।","ফ্রান্সের প্যারিসে গত মঙ্গলবার ১৭ বছরের তরুণ নাহেলের মৃত্যুর জেরে গত পাঁচদিন ধরেই বিক্ষোভ সহিংসতায় উত্তাল দেশটি। বিবিসির প্রতিবেদনে বলা হয়েছে, গতকাল শনিবার রাতে সবচেয়ে বেশি উত্তপ্ত ছিল ফ্রান্সের মার্সেই শহর। সেখানে পুলিশ ও বিক্ষোভকারীদের মধ্যে ব্যাপক সংঘর্ষ হয়। এদিকে সবশেষ বিবিসি তাদের লাইভ প্রতিবেদনে জানাচ্ছে, নিহত তরুণের নানি বিক্ষোভকারীদের দাঙ্গা থামানোর আহ্বান জানিয়েছেন। তরুণের নানি নাদিয়া বিএফএম টিভিকে বলেছেন, আমরা চাই না তারা দোকান, বাস এবং স্কুল ধ্বংস করুক।    নাদিয়া আরও বলেছেন, তারা নাহেলকে এখন দাঙ্গার জন্য অজুহাত হিসেবে ব্যবহার করছে। আমরা পরিস্থিতি শান্ত চাই।  এদিকে অব্যাহত বিক্ষোভ-সহিংসতার মধ্যেই শনিবার নাহেলের দাফন সম্পন্ন হয়। নানতেরে শত শত মানুষ তার জানাজায় অংশ নিয়েছিল। ছবি: বিবিসি আলজেরীয় বংশোদ্ভূত ১৭ বছর বয়সী তরুণ নাহেল মেরজুকের মৃত্যুর পর গত মঙ্গলবার থেকেই ফ্রান্সজুড়ে বিক্ষোভ ছড়িয়ে পড়ে। দেশটির স্বরাষ্ট্র মন্ত্রণালয় শনিবার জানায়, গত চার দিনে অন্তত ২৩০০ জনকে গ্রেপ্তার করা হয়েছে, তার মধ্যে শুক্রবার রাতেই গ্রেপ্তার করা হয় ১৩১১ জনকে। ফ্রান্সের বিচার মন্ত্রী বলেছেন, গ্রেপ্তারকৃতদের মধ্যে ৩০ শতাংশেরই বয়স ১৮ বছরের কম। এর আগে বিবিসির প্রতিবেদনে বলা হয়, প্যারিসের নানতেরে এলাকায় নাহেল এম নামের ওই তরুণ মঙ্গলবার গাড়ি চালিয়ে যাবার সময় ট্রাফিক পুলিশ তাকে থামতে বলে। সে না থামলে পুলিশ খুব কাছে থেকে তাকে গুলি করে। সামাজিক যোগাযোগমাধ্যমে ছড়িয়ে পড়া এক ভিডিওতে দেখা যায়, একজন পুলিশ অফিসার একটি গাড়ির চালকের দিকে বন্দুক তাক করে আছে। এর পর একটি গুলির শব্দ শোনা যায় এবং তারপর গাড়িটি থেমে যায়। ছবি: বিবিসি বুকে গুলিবিদ্ধ নাহেলকে জরুরি চিকিৎসা দেয়া হলেও বাঁচানো যায়নি। গুলিবর্ষণকারী অফিসারটিকে হত্যার অভিযোগে আটকও করা হয়। ফরাসি মিডিয়ায় বলা হয়, পুলিশ প্রথমে ইঙ্গিত দিয়েছিল যে তরুণটি তাদের দিকেই গাড়িটি চালিয়ে দিয়ে পুলিশদের আহত করার চেষ্টা করেছিল। কিন্তু সামাজিক মাধ্যমে ছড়িয়ে পড়া ভিডিও দেখে ধারণা করা হয় যে প্রকৃত ঘটনা ছিল ভিন্ন।"
রাশিয়া থেকে রূপপুরের মালামাল নিয়ে মোংলা বন্দরে এমভি লিবার্টি হারভেস্ট,রূপপুর পারমাণবিক বিদ্যুৎ কেন্দ্রের মালামাল নিয়ে রাশিয়ার সেন্ট পিটার্সবার্গ বন্দর থেকে ছেড়ে আসা পানামার পতাকাবাহী জাহাজ এমভি লিবার্টি হারভেস্ট মোংলা বন্দরে নোঙর করেছে। রোববার (২ জুলাই) দুপুর সাড়ে ১২টায় বন্দরের ৭ নম্বর জেটিতে নোঙর করে জাহাজটি। ,"   রূপপুর পারমাণবিক বিদ্যুৎ কেন্দ্রের মালামাল নিয়ে রাশিয়ার সেন্ট পিটার্সবার্গ বন্দর থেকে ছেড়ে আসা পানামার পতাকাবাহী জাহাজ এমভি লিবার্টি হারভেস্ট মোংলা বন্দরে নোঙর করেছে। রোববার (২ জুলাই) দুপুর সাড়ে ১২টায় বন্দরের ৭ নম্বর জেটিতে নোঙর করে জাহাজটি।  জাহাজটির স্থানীয় শিপিং এজেন্ট এইচ এস আর ওসান ট্রেডের ব্যবস্থাপক (মোংলা) বিপ্লব খাঁন জানান, ৩ মে রাশিয়ার সেন্ট পিটার্সবার্গ বন্দর থেকে রূপপুর পারমাণবিক বিদ্যুৎ কেন্দ্রের বিভিন্ন ধরণের মেশিনারি নিয়ে সরাসরি মোংলা বন্দরের উদ্দেশ্যে ছেড়ে আসে এমভি লিবার্টি হারভেস্ট। পানামার পতাকাবাহী এ জাহাজটি রোববার দুপুর সাড়ে ১২টার দিকে মোংলা বন্দরের ৭ নম্বর জেটিতে নোঙর করেছে। জাহাজটিতে রূপপুর পারমাণবিক বিদ্যুৎ কেন্দ্রের ১ হাজার ১৩৭ দশমিক ৪৪৯ মেট্রিক টন ওজনের ৯৭৫ প্যাকেজ পণ্য এসেছে। দুপুর ২টায় জাহাজটি থেকে পণ্য খালাসের কাজ শুরু হয়েছে।  ছবি: ইত্তেফাক তিনি আরও বলেন, জাহাজ থেকে খালাসকৃত পণ্য রাখা/সংরক্ষণ/ডাম্পিং করা হবে বন্দর জেটির শেডে। জাহাজের সব পণ্য খালাসে সময় লাগবে তিন দিন। এরপর জেটির সেডে ডাম্পিং করা মালামাল সড়ক পথে রূপপুর পারমাণবিক বিদ্যুৎ কেন্দ্রে নেওয়া হবে।  উল্লেখ্য, সম্প্রতি ৭টি কোম্পানির ৬৯টি জাহাজে পণ্য পরিবহণে নিষেধাজ্ঞা জারি করে মার্কিন যুক্তরাষ্ট্র। যার ফলে নিষেধাজ্ঞার বাইরে থাকা জাহাজগুলো রাশিয়া থেকে রূপপুরের পণ্য নিয়ে সরাসরি মোংলা বন্দরে আসছে। আর নিষেধাজ্ঞার তালিকায় থাকা জাহাজগুলো রাশিয়া থেকে পণ্য নিয়ে ভারত হয়ে মোংলা বন্দরে আসছে।  "
জুনে ৩ বছরের মধ্যে সর্বোচ্চ রেমিট্যান্স,গত জুনে তিন বছরের মধ্যে সর্বোচ্চ রেমিট্যান্স দেশে পাঠিয়েছেন প্রবাসী বাংলাদেশিরা। এই মাসে রেমিট্যান্স বা প্রবাসী আয় এসেছে ২১৯ কোটি ৯০ লাখ ডলার। এই অর্থ প্রায় তিন বছরের মধ্যে কোনো একটি মাসে দেশে আসা সবচেয়ে বেশি প্রবাসী আয়। এর আগে ২০২০ সালের জুলাইয়ে ২৫৯ কোটি ৮২ লাখ ডলারের সর্বোচ্চ প্রবাসী আয় এসেছিল। রোববার (২ জুলাই) বাংলাদেশ ব্যাংক রেমিট্যান্সের হালনাগাদ তথ্য প্রকাশ করেছে। ,"গত জুনে তিন বছরের মধ্যে সর্বোচ্চ রেমিট্যান্স দেশে পাঠিয়েছেন প্রবাসী বাংলাদেশিরা। এই মাসে রেমিট্যান্স বা প্রবাসী আয় এসেছে ২১৯ কোটি ৯০ লাখ ডলার। এই অর্থ প্রায় তিন বছরের মধ্যে কোনো একটি মাসে দেশে আসা সবচেয়ে বেশি প্রবাসী আয়। এর আগে ২০২০ সালের জুলাইয়ে ২৫৯ কোটি ৮২ লাখ ডলারের সর্বোচ্চ প্রবাসী আয় এসেছিল। রোববার (২ জুলাই) বাংলাদেশ ব্যাংক রেমিট্যান্সের হালনাগাদ তথ্য প্রকাশ করেছে।  জুন মাসে আসা এই রেমিট্যান্সের পরিমাণ এক বছর আগের একই মাসের চেয়ে ১৯.৫ শতাংশ বেশি। ২০২১-২২ অর্থবছরের শেষ মাস জুনে দেশে এসেছিল ১৮৩ কোটি ডলারের রেমিট্যান্স।  বাংলাদেশ ব্যাংকের তথ্য অনুযায়ী, ১ থেকে ২৫ জুন পর্যন্ত প্রবাসীরা প্রায় ২০২ কোটি মার্কিন ডলার দেশে পাঠিয়েছিলেন। এর পরের কয়েক দিনে তা বেড়ে দাঁড়ায় ২১৯ কোটি ৯০ লাখ ডলারে। গত মে মাসে দেশে প্রবাসী আয় এসেছিল ১৬৯ কোটি ১৬ লাখ ডলার। ব্যাংকের তথ্য অনুসারে, গত বছরের জুনে প্রায় ১৮৪ কোটি ডলারের প্রবাসী আয় দেশে এসেছিল। ২০২১ সালের জুনে এসেছিল ১৯৪ কোটি ডলার। ২০১৯ ও ২০২০ সালের জুনে এসেছিল যথাক্রমে ১৩৬ কোটি ও ১৮৩ কোটি ডলার।"
উন্নত চিকিৎসায় প্রধানমন্ত্রীর সহযোগিতা চান দৃষ্টিশক্তি হারানো ফটোসাংবাদিক রিপন,"ফটোসাংবাদিক মমিনুল ইসলাম রিপন। ৪৫ বছরের রিপনের ফটোসাংবাদিকতার বয়স ২৫ বছর। দু’যুগের অধিক সময়ে তুলেছেন নানান ঘটনার হাজারো ছবি। এবার তার ছবি তোলা তো দূরের কথা ঈদের নামাজেই অংশ নিতে পারেননি। ক্যামেরার ট্রিগারে রাখতে পারেননি হাত, ক্যানভাসে রাখতে পারেননি চোখ। একটি চোখের দৃষ্টিশক্তি হারিয়েছেন অপরটি হারানোর পথে। ","   ফটোসাংবাদিক মমিনুল ইসলাম রিপন। ৪৫ বছরের রিপনের ফটোসাংবাদিকতার বয়স ২৫ বছর। দু’যুগের অধিক সময়ে তুলেছেন নানান ঘটনার হাজারো ছবি। এবার তার ছবি তোলা তো দূরের কথা ঈদের নামাজেই অংশ নিতে পারেননি। ক্যামেরার ট্রিগারে রাখতে পারেননি হাত, ক্যানভাসে রাখতে পারেননি চোখ। একটি চোখের দৃষ্টিশক্তি হারিয়েছেন অপরটি হারানোর পথে।  চিকিৎসকরা জানিয়েছেন, জরুরি ভিত্তিতে রিপনের কর্নিয়া প্রতিস্থাপন ও উন্নত চিকিৎসা করাতে না পারলে যেকোনো মুহূর্তে অন্য চোখেরও দৃষ্টিশক্তি হারিয়ে ফেলবে। চোখের উন্নত চিকিৎসার জন্য ইংল্যান্ড এবং আমেরিকা ভালো হবে। সেখানে কর্নিয়া প্রতিস্থাপনসহ চিকিৎসা করাতে গেলে ২০ লাখেরও বেশি টাকা প্রয়োজন। যা কোনোভাবেই যোগান দেওয়া সম্ভব নয় সাংবাদিক রিপনের।  এই অবস্থায় রিপনের পরিবার উন্নত চিকিৎসা সহায়তায় সরকার ও বিত্তবানদের কাছে আহবান জানিয়েছেন। তাকে সহযোগিতা করা যাবে ০১৭১৬-৮২৪৭৬০ (বিকাশ ও নগদ) ছাড়াও চলতি হিসাব নম্বর-০১০০২২১৫১৮৩১৯ জনতা ব্যাংক, আলমনগর শাখা, রংপুর  অ্যাকাউন্টে।  রিপনের স্ত্রী কোহিনুর ইসলাম বলেন, বাম চোখে রেটিনা সমস্যা দেখা দিলে তাকে গত ৯ মে রংপুরের গ্লোবাল আই অ্যান্ড হেলথ কেয়ার হাসপাতালে ভর্তি করা হয়। সেখানকার চিকিৎসক ডা. আব্দুল হান্নান তার বাম চোখ অপারেশন করান। পরদিন থেকে চোখে ইনফেকশন শুরু হয়। চিকিৎসক হান্নানের পরামর্শে তাকে নেওয়া হয় ঢাকার ইস্পাহানী ইসলামিয়া আই ইন্সটিটিউটে। সেখানকার চিকিৎসক ফারহানা ইয়াসমিন তার ইনফেকশন হওয়া চোখে অপারেশন করেন। কিন্তু ততক্ষণে নিভে যায় চোখের দৃষ্টিশক্তি। এই ইনফেকশন ডান চোখকেও মারাত্মক প্রভাব ফেলে। এখন ডান চোখটিও অন্ধ হওয়ার পথে।  ঈদ-উল-আজহার দিন ফটোসাংবাদিক রিপনের বাসায় গিয়ে দেখা যায়, তিনি শুয়ে আছেন খাটে, চোখে কালো চশমা। চোখ দিয়ে দেখতে না পারায় কথা বলেই পরিচয় হতে হলো। পরিচয়ের মধ্যে তার চোখ দিয়ে গড়াতে থাকলো পানি, সে পানি চুয়ে চুয়ে ভিজতে থাকলো বালিশ-বিছানা।  চোখের পানি মুছতে মুছতে সাংবাদিক রিপন বলেন, আমি চোখ দিয়ে দেখতে চাই। আমি আবারও ক্যামেরার ক্যানভাসে চোখ রেখে ছবি তুলতে চাই। আমি হাসতে চাই, আগের মতো মাঠে যেতে চাই। সবার সঙ্গে খুনসুটি কাটতে চাই। এসব বলতে বলতে তার কণ্ঠ ভারি হয়ে উঠতে থাকে। এক সমুদ্র হতাশা নিয়ে রিপন বলতে থাকে, আমি কি আবারও আগের মতো হতো পারবো, চোখ দিয়ে দেখতে পারবো, এই আশা কি পূরণ হবে না আমার। এই প্রশ্ন রেখে ডুকরে ডুকরে কেঁদে উঠেন। ইস্পাহানী ইসলামিয়া চক্ষু হাসপাতালের সার্জন ডা. ফারহানা ইয়াসমিন বলেন, ইনফেকশনের কারণে রিপনের বাম চোখটি সম্পূর্ণরূপে দৃষ্টিশক্তি হারিয়েছে। যাতে কর্নিয়া সংযোজন ছাড়া আর দেখার কোনো উপায় নেই। বাম চোখটিরও ৭৫ ভাগ দৃষ্টিশক্তি হারিয়েছে। দ্রুত উন্নত চিকিৎসা করানো না গেলে বাম চোখটিও দৃষ্টি শক্তি হারিয়ে যাবে।  রিপনের তোলা ছবি স্থানীয় ও জাতীয় বিভিন্ন পুরস্কার পেয়েছে। তিনি শুধু একজন ফটোসাংবাদিকই নন। একজন দক্ষ সংগঠক। বাংলাদেশ ফটো জার্নালিস্ট অ্যাসোসিয়েশন, রংপুরের সাধারণ সম্পাদক ছাড়াও রংপুর রিপোর্টার্স ক্লাবের কার্যনির্বাহী কমিটির সদস্য।"
ঢেপা নদীতে গোসল করতে নেমে নিখোঁজ দুই কিশোর,দিনাজপুরের কাহারোলে ঢেপা নদীতে গোসল করতে নেমে তলিয়ে গেছে দুই কিশোর। রোববার (২ জুলাই) দুপুর সাড়ে ১২টায় উপজেলার কান্তনগর ব্রিজের পাশে নদীতে গোসল করতে নেমে তলিয়ে যায়। সন্ধ্যা ৭টা পর্যন্ত ফায়ার সার্ভিসের ডুবুরি দল তাদের সন্ধান পায়নি।,"দিনাজপুরের কাহারোলে ঢেপা নদীতে গোসল করতে নেমে তলিয়ে গেছে দুই কিশোর। রোববার (২ জুলাই) দুপুর সাড়ে ১২টায় উপজেলার কান্তনগর ব্রিজের পাশে নদীতে গোসল করতে নেমে তলিয়ে যায়। সন্ধ্যা ৭টা পর্যন্ত ফায়ার সার্ভিসের ডুবুরি দল তাদের সন্ধান পায়নি। নিখোঁজ দুই কিশোর হলো বীরগঞ্জ উপজেলার পাল্টাপুর ইউনিয়নের পাল্টাপুর গ্রামের হাফেজ ইব্রাহীম (১৫) ও কাহারোল উপজেলার দীপনগর গ্রামের মিম (১৬)। জানা যায়, রোববার দুপুর সাড়ে ১২টার দিকে উপজেলার কান্তনগর ব্রিজের পাশে ঢেপা নদীতে নিখোঁজ দুই কিশোরসহ ছয়জন গোসল করতে নামে। এ সময় নদীর স্রোতে ইব্রাহীম ও মিম তলিয়ে যায়। অন্যদের চিৎকারে স্থানীয়রা ছুটে এলেও প্রবল স্রোতের কারণে কেউ নদীতে নামতে সাহস পায়নি। খবর পেয়ে রংপুর থেকে ফায়ার সার্ভিসের ডুবুরি দল সন্ধ্যা ৭টা পর্যন্ত উদ্ধার তৎপরতা চালিয়েও তাদের সন্ধান পায়নি।    কাহারোল থানার ওসি মো. ফারুকুল ইসলাম বলেন, রাত হয়ে যাওয়ায় উদ্ধার কার্যক্রম বন্ধ করা হয়েছে। সোমবার সকাল থেকে পুনরায় উদ্ধার তৎপরতা চালানো হবে।"
স্ত্রীকে নিয়ে শাকিবের ‘প্রিয়তমা’ দেখলেন প্রতিমন্ত্রী পলক,ঈদের দিন সারা দেশে মুক্তি পেয়েছে হিমেল আশরাফ পরিচালিত শাকিব খান অভিনীত ছবি ‘প্রিয়তমা’। মুক্তির দিন থেকে সিনেমাটি দেখতে উপচে পড়েছে দর্শক। পাওয়া যাচ্ছে না টিকিট। এমন সময়ে রোববার সিনেমাটি দেখতে স্ত্রী সন্তানসহ রাজধানীর স্টার সিনেপ্লেক্সে উপস্থিত হন তথ্যপ্রযুক্তি প্রতিমন্ত্রী  জুনাইদ আহ্‌মেদ পলক। ,"ঈদের দিন সারা দেশে মুক্তি পেয়েছে হিমেল আশরাফ পরিচালিত শাকিব খান অভিনীত ছবি ‘প্রিয়তমা’। মুক্তির দিন থেকে সিনেমাটি দেখতে উপচে পড়েছে দর্শক। পাওয়া যাচ্ছে না টিকিট। এমন সময়ে রোববার সিনেমাটি দেখতে স্ত্রী সন্তানসহ রাজধানীর স্টার সিনেপ্লেক্সে উপস্থিত হন তথ্যপ্রযুক্তি প্রতিমন্ত্রী  জুনাইদ আহ্‌মেদ পলক।  বিষয়টি প্রতিমন্ত্রী তার ভেরিফায়েড ফেসবুক পেজে জানান। শুধু তাই নয়, সিনেপ্লেক্সে গিয়ে ‘প্রিয়তমা’র পোস্টারের সামনে দাঁড়িয়ে ছবিও তুলেছেন তিনি।     আজ বিকেল সোয়া চারটার দিকে ফেসবুকে দুটি ছবি পোস্ট করে পলক ক্যাপশনে লিখেন, ‘আমরা পৌঁছে গেছি বসুন্ধরা স্টার সিনেপ্লেক্সে! অধীর আগ্রহে অপেক্ষা করছি সাড়ে চারটা বাজলেই দীর্ঘ প্রতীক্ষিত ‘প্রিয়তমা’ দেখবো বলে। আমার প্রিয়তমা সহ অপূর্ব ও অনির্বাণের সাথে।’’ ঈদের দিন থেকে ১০৭ প্রেক্ষাগৃহে চলছে ‘প্রিয়তমা’। দেশব্যাপী প্রায় সবগুলো প্রেক্ষাগৃহে ছবিটি ইতিবাচক সাড়া পাচ্ছে। পাশাপাশি মাল্টিপ্লেক্সগুলোতেও প্রতিদিন হাউজফুল এর খবর আসছে।"
জোড়া লাগছে টাইগার-দিশার ভাঙা প্রেম?,"একটা সময় বলিউডের চর্চিত জুটি ছিল টাইগার-দিশা। দু'জনের অনস্ক্রিন রসায়ন যেমন গাঢ়, তেমনই নজরকাড়া অফ-স্ক্রিন রসায়ন। দেখলেই সকলে বলত, ‘মেড অফ ইচ আদার’। কিন্তু আচমকাই ছন্দপতন। বছর খানেক অগে আচমকাই দুজনের ব্রেকআপের খবর ছড়িয়ে পড়ে। তারপর থেকে পরস্পরের ছায়া মাড়াননি তারা। কিন্তু হঠাৎ করেই বদলে গেল সমীকরণ। দীর্ঘ এক বছর পর একসঙ্গে দিল্লি উড়ে গেলেন টাইগার-দিশা, রাজধানীতে একটি অনুষ্ঠানে যোগ দেন দুজনে। শুধু এক প্লেনে যাওয়াই নয়, অনুষ্ঠানে একসঙ্গেই হাজির হন তাঁরা। পাশে বসে গল্প-গুজবও সারলেন।","একটা সময় বলিউডের চর্চিত জুটি ছিল টাইগার-দিশা। দু'জনের অনস্ক্রিন রসায়ন যেমন গাঢ়, তেমনই নজরকাড়া অফ-স্ক্রিন রসায়ন। দেখলেই সকলে বলত, ‘মেড অফ ইচ আদার’। কিন্তু আচমকাই ছন্দপতন। বছর খানেক অগে আচমকাই দুজনের ব্রেকআপের খবর ছড়িয়ে পড়ে। তারপর থেকে পরস্পরের ছায়া মাড়াননি তারা। কিন্তু হঠাৎ করেই বদলে গেল সমীকরণ। দীর্ঘ এক বছর পর একসঙ্গে দিল্লি উড়ে গেলেন টাইগার-দিশা, রাজধানীতে একটি অনুষ্ঠানে যোগ দেন দুজনে। শুধু এক প্লেনে যাওয়াই নয়, অনুষ্ঠানে একসঙ্গেই হাজির হন তাঁরা। পাশে বসে গল্প-গুজবও সারলেন। অনুষ্ঠানে একসঙ্গে হাজির হলেও পাপারাৎজিদের জন্য একসঙ্গে পোজ দেননি টাইগার-দিশা। নায়কের ফটো তোলবার পালা সাঙ্গ হলে ক্যামেরার সামনে দাঁড়ালেন দিশা। বেগুনি রঙা ক্রপ টপ এবং সাদা প্য়ান্টে সেজেছিলেন দিশা। টাইগারের দেখা মিলল ব্ল্যাক টিশার্ট আর ম্যাচিং প্যান্টে।     অনুষ্ঠানে পাশাপাশি বসে গল্প জুড়লেন দুই পুরোনো বন্ধু। এই ইভেন্টে হাজির ছিলেন টাইগারের মা আয়েশা শ্রফ এবং দিদি কৃষ্ণা শ্রফও। অন্দরের একাধির ছবি ফাঁস হয়েছে সংবাদমাধ্যমে, সেখানে টাইগারের গোটা পরিবারের সঙ্গে আনন্দের মুহূর্ত ভাগ করে নিতে দেখা গিয়েছে দিশাকে। টাইগার-দিশার ফ্য়ান পেজের তরফে পোস্ট করা ভিডিয়োয় দেখা গিয়েছে প্লেনের অন্দরে মুখোমুখি বসে টাইগার-দিশা। ভিডিয়োয় ধরা দিয়েছেন ড্যানি ডেনজংপা পুত্র রিংজিংও। দিশার হাতেই ছিল মোবাইল ক্যামেরা। হাসি মুখে শুরুতে রিংজিং-কে ক্যামেরাবন্দি করেন অভিনেত্রী। এরপর টাইগারের দিকে ক্যামেরা তাক করতেই খানিক অপ্রস্তুত দেখালো জ্যাকি-পুত্রকে। এই ভিডিয়ো দেখে ধন্দে অনুরাগীরা। টাইগার শ্রফ ও দিশা পাটানি তাদের প্রশ্ন, ‘তবে কি ফের একসঙ্গে টাইগার-দিশা?’ আবার কারুর মতে, ‘টাইগার তো দিশার দিকে সরাসরি তাকাচ্ছেও না’। কেউ আবার লিখেছেন, ‘এতদিন পর ওদের একসঙ্গে দেখে ভালো লাগল’। কখনও লাঞ্চ ডেটে তো কখনও মলদ্বীপে একসঙ্গে ছুটি কাটাতে যেতেন টাইগার-দিশা। প্রকাশ্যে কোনওদিন প্রেমে সিলমোহর দেননি জুটি, কিন্তু তাদের প্রেম ছিল ওপেন সিক্রেট। কিন্তু অজানা কারণেই গত বছরের মাঝামাঝি পথ আলাদা হয় দুজনের। তারপর একসঙ্গে ফ্রেমবন্দি না হলেও পরস্পরের জন্মদিনে সোশ্যাল মিডিয়ায় উষ্ণ শুভেচ্ছা বার্তা জানিয়েছিলেন তাঁরা। "
"ডেঙ্গুতে ২ জনের মৃত্যু, হাসপাতালে ভর্তি ৫০৯",দেশে গত ২৪ ঘণ্টায় ডেঙ্গু আক্রান্ত হয়ে ২ জনের মৃত্যু হয়েছে। এ সময়ে হাসপাতালে ভর্তি হয়েছেন আরও ৫০৯ জন। রোববার (২ জুলাই) স্বাস্থ্য অধিদপ্তরের হেলথ ইমার্জেন্সি অপারেশন সেন্টার ও কন্ট্রোল রুম থেকে পাঠানো এক সংবাদ বিজ্ঞপ্তিতে এ তথ্য জানানো হয়েছে। ,"দেশে গত ২৪ ঘণ্টায় ডেঙ্গু আক্রান্ত হয়ে ২ জনের মৃত্যু হয়েছে। এ সময়ে হাসপাতালে ভর্তি হয়েছেন আরও ৫০৯ জন। রোববার (২ জুলাই) স্বাস্থ্য অধিদপ্তরের হেলথ ইমার্জেন্সি অপারেশন সেন্টার ও কন্ট্রোল রুম থেকে পাঠানো এক সংবাদ বিজ্ঞপ্তিতে এ তথ্য জানানো হয়েছে।  এর মধ্যে ঢাকার বিভিন্ন হাসপাতালে ভর্তি হয়েছেন ২২৪ জন, আর ঢাকার বাইরের বিভিন্ন হাসপাতালে ভর্তি হয়েছেন ২৮৫ জন। সংবাদ বিজ্ঞপ্তিতে জানানো হয়, বর্তমানে দেশের বিভিন্ন সরকারি ও বেসরকারি হাসপাতালে মোট ১৩৮৮ জন ডেঙ্গু রোগী চিকিৎসাধীন আছেন। ঢাকার ৫৩টি সরকারি ও বেসরকারি হাসপাতালে বর্তমানে ৯৬৬ জন এবং অন্যান্য বিভাগের বিভিন্ন হাসপাতালে ৪২২ জন ডেঙ্গু রোগী ভর্তি রয়েছেন।  চলতি বছর ডেঙ্গু আক্রান্ত হয়ে সারা দেশে এখন পর্যন্ত ৮ হাজার ৭৫৭ জন রোগী হাসপাতালে ভর্তি হয়ে চিকিৎসা নিয়েছেন। এর মধ্যে ঢাকায় ৮ হাজার ৪৮১ জন এবং ঢাকার বাইরে চিকিৎসা নিয়েছেন ২ হাজার ২৭৬ জন। আক্রান্তদের মধ্যে হাসপাতাল থেকে সুস্থ হয়ে বাড়ি ফিরেছেন ৭ হাজার ৩১৭ জন। ঢাকায় ৫ হাজার ৪৭৪ এবং ঢাকার বাইরে ১ হাজার ৮৪৩ জন সুস্থ হয়ে বাড়ি ফিরেছেন। চলতি বছর ডেঙ্গু আক্রান্ত হয়ে এখন পর্যন্ত ৫২ জনের মৃত্যু হয়েছে।"
যে কারণে কাঁচা মরিচের দাম ঊর্ধ্বমুখী,কুড়িগ্রামের ফুলবাড়ীতে কাঁচা মরিচের দাম বেড়ে যাওয়ায় জনসাধারণের মাঝে অস্বস্তি অনেকটা অসন্তুষ্টিতে পরিণত হয়েছে। কয়েকদিনের ব্যবধানে উপজেলার হাটবাজার গুলোতে মরিচের দাম দফা দফায় বৃদ্ধি পেয়েছে। ,"কুড়িগ্রামের ফুলবাড়ীতে কাঁচা মরিচের দাম বেড়ে যাওয়ায় জনসাধারণের মাঝে অস্বস্তি অনেকটা অসন্তুষ্টিতে পরিণত হয়েছে। কয়েকদিনের ব্যবধানে উপজেলার হাটবাজার গুলোতে মরিচের দাম দফা দফায় বৃদ্ধি পেয়েছে।  ভরা মৌসুমে কেন এতো দাম? এ প্রশ্ন রেখে ক্রেতাসহ প্রান্তিক চাষিরাও জীবনে এই প্রথম কাঁচা মরিচের দাম দেখে হতবাক হয়েছেন।     চাষিরা জানিয়েছেন, গত কয়েকদিন আগের টানা খরা ও বৃষ্টির কারণে মরিচের গাছ ক্ষতিগ্রস্ত হয়েছিল, পাতা কুঁকড়ে গিয়েছিল। যে পরিমাণ গাছে ফুল আসার কথা তা আসেনি। ফলে এই সময়ে যে পরিমাণ ফলন হওয়ার কথা তা হয়নি। চাহিদার চেয়ে উৎপাদন কম হওয়ায় বেশি বলে জানিয়েছেন কৃষক। ছবি: আজহার উদ্দিন জানা যায়, উপজেলার অধিকাংশ হাটবাজার গুলোতে কাঁচা মরিচ ৫০০-৫৫০ টাকা কেজি বিক্রি হলেও রোববার কিছুটা কমে ৪০০-৪৫০ টাকা প্রতি কেজি কাঁচামরিচ বিক্রি হচ্ছে। এদিকে কাঁচা মরিচের দাম বেড়ে যাওয়ায় বাজার মনিটরিংয়ের জন্য প্রশাসনের সুদৃষ্টি কামনা করছেন নিম্ন ও মধ্যবিত্ত জনসাধারণ। ফুলবাড়ী বাজারের খুচরা ব্যবসায়ী তৈয়ব আলী জানান, টানা খরা ও বৃষ্টির কারণে উৎপাদন কমেছে। তাই চাহিদার তুলনায় বাজারে আমদানি নেই। শুক্রবার ৬০০ টাকা ও শনিবার ৫৫০ টাকা কেজি দরে মরিচ বিক্রি করেছি। অনেক কষ্টে বড়বাড়ী এলাকা থেকে ৫ কেজি মরিচ ১৮০০ টাকা দিয়ে এনেছি। তবে আশা করা যাচ্ছে কয়েক দিনের মধ্যে মরিচের বাজার স্বাভাবিক হবে।  বালারহাট বাজারের সবজি ব্যবসায়ী আমজাদ আলী ও জয়নাল আবেদীন বলেন, বাজারে কাঁচা মরিচের আমদানি খুবই কম। তাই দাম চড়া। দুই দিন ধরে মরিচ নেই। মরিচ চাষি ছাইদুল ইসলাম বলেন, টানা খরার কারণে ১৫ দিন আগেই ২০ শতক জমির মরিচ নষ্ট হয়ে গেছে। কিছু কৃষকের মরিচ থাকলেও অতিরিক্ত খরার কারণে ফলন হয় নাই। এখন বৃষ্টি হওয়ার কারণে গাছে জোয়ার আসছে। এই ফল পাওয়া গেলে তখন দাম কমতে পারে। ছবি: আজহার উদ্দিন উপজেলা সহকারী কৃষি সম্প্রসারণ কর্মকর্তা মো. রায়হান বলেন, চলতি খরিপ-১ মৌসুমে উপজেলায় মোট ৪০ হেক্টর জমিতে মরিচের আবাদ হয়েছে। টানা খরা ও বৃষ্টির কারণে ফলনসহ কিছু জমি নষ্ট হয়ে যায়। এখন গাছে যে ফুল আসছে অতিবৃষ্টিতে তা আবারও নষ্ট হয়ে যাওয়ার সম্ভাবনাও রয়েছে।  উপজেলা নির্বাহী কর্মকর্তা সুমন দাস বলেন, বাজারগুলোতে কাঁচা মরিচের কৃত্রিম সংকট তৈরি করে দাম বাড়ার বিষয়টি গুরুত্ব সহকারে দেখাশুনা করা হচ্ছে। ইতিমধ্যে বিভিন্ন বাজারে ভ্রাম্যমাণ আদালত পরিচালনার করা হচ্ছে। কোনো ব্যবসায়ী কাঁচা মরিচসহ কাঁচা পণ্যের অতিরিক্ত মূল্যে বিক্রি করলে তার বিরুদ্ধে ব্যবস্থা নেওয়া হবে।"
১০ হাজারের বেশি মানুষকে প্রশিক্ষণ দিয়েছে কোডম্যানবিডি,দেশের ১০ হাজারের বেশি মানুষকে প্রশিক্ষণ দিয়েছে কোডম্যানবিডি। এই পর্যন্ত প্রতিষ্ঠানটিতে ২০০-এর অধিক ব্যাচ সম্পন্ন হয়েছে। ডিসটেন্স লার্নিং বা অনলাইন লার্নিংকে সারা দেশে প্রতিষ্ঠিত করার লক্ষ্য নিয়ে কাজ করে যাচ্ছে প্রতিষ্ঠানটি।,"   দেশের ১০ হাজারের বেশি মানুষকে প্রশিক্ষণ দিয়েছে কোডম্যানবিডি। এই পর্যন্ত প্রতিষ্ঠানটিতে ২০০-এর অধিক ব্যাচ সম্পন্ন হয়েছে। ডিসটেন্স লার্নিং বা অনলাইন লার্নিংকে সারা দেশে প্রতিষ্ঠিত করার লক্ষ্য নিয়ে কাজ করে যাচ্ছে প্রতিষ্ঠানটি। বর্তমানে কোডম্যানবিডি’তে মিনহাজুল আসিফের অধীনে ৩০ জনের বেশি তরুণ কাজ করছেন, যারা অসংখ্য শিক্ষার্থীর দারিদ্র দূরীকরণে ভূমিকা রাখছে। এছাড়া ১ হাজারের বেশি ফ্রিল্যান্স উদ্যোক্তা তৈরি করেছে যারা অনেককে চাকরি দিয়ে সাহায্য করছে এবং দেশের জন্য নিয়ে আসছে রেমিট্যান্স।   কোডম্যানবিডি প্রতিষ্ঠা হয় ২০১৭ সালে। গতানুগতিক প্রাতিষ্ঠানিকভাবে কোথাও গিয়ে না শিখে দেশের যেকোনো জেলা-উপজেলা ও প্রত্যন্ত অঞ্চল থেকে যে কেউ যেন ঘরে বসে গুণগত মানের স্কিল ডেভেলপমেন্ট করতে পারে সেটাই কোডম্যানবিডি-এর মূল লক্ষ্য।  এছাড়া ইউএনডিপি-এর এটুআই প্রজেক্টে ন্যাশনাল ইউনিভার্সিটির স্টুডেন্টদের ডিজিটাল স্কিলে দক্ষ করার জন্য কাজ করে যাচ্ছে কোডম্যানবিডি। বাংলাদেশ ফ্রিল্যান্সার ডেভেলপমেন্ট সোসাইটির সঙ্গে নারী ও সুবিধাবঞ্চিত মানুষদের ফ্রিতে স্কিল ডেভেলপমেন্ট ও ফ্রিল্যান্স মার্কেটপ্লেসে অনবোর্ড করে রেমিট্যান্স নিয়ে আসার কাজ করছে প্রতিষ্ঠানটি।       ঢাকার ধানমন্ডির রায়ের বাজারে কোডম্যানবিডি-এর অফিস। বর্তমানে ফুল স্ট্যাক ওয়েব ডেভেলপমেন্ট, ক্রিয়েটিভ ফ্রন্ট অ্যান্ড, ইথিক্যাল হ্যাকিং অ্যান্ড সাইবার সিকিউরিটি, ওয়ার্ডপ্রেস অ্যান্ড ই-কমার্স, ই-কম ড্রপসিপিপিং, এলিমেন্টর অ্যান্ড শপিফাই, উইক্স অ্যান্ড স্কয়ারস্পেস, গ্রাফিক ডিজাইন, ফিগমা অ্যান্ড ওয়েবফ্লো, লিড জেনারেশন, ফাইভার ক্র্যাশ ও আপওয়ার্ক ক্র্যাশ কোর্স রয়েছে।  "
পরিত্যক্ত সেপটিক ট্যাংকে পড়ে প্রাণ গেল ভাই-বোনের,মৌলভীবাজারের কুলাউড়ায় পরিত্যক্ত সেপটিক ট্যাংকে পড়ে ভাই-বোনের মৃত্যু হয়েছে। রোববার (২ জুলাই) দুপুরে উপজেলার টিলাগাও ইউনিয়নের হাজীপুর গ্রামে এ ঘটনা ঘটে। ,"মৌলভীবাজারের কুলাউড়ায় পরিত্যক্ত সেপটিক ট্যাংকে পড়ে ভাই-বোনের মৃত্যু হয়েছে। রোববার (২ জুলাই) দুপুরে উপজেলার টিলাগাও ইউনিয়নের হাজীপুর গ্রামে এ ঘটনা ঘটে।  নিহতরা হলো উপজেলার টিলাগাও ইউনিয়নের হাজীপুর গ্রামের জাহাঙ্গীর মিয়ার ছেলে হাসান মিয়া (৪) ও মেয়ে হাবিবা (২)।     কুলাউড়া থানার এসআই মো. আলী বলেন, জাহাঙ্গীর মিয়ার বাড়ির পেছনে একটি পরিত্যক্ত সেপটিক ট্যাংক ছিল। টানা বৃষ্টিতে ট্যাংকের আশেপাশের মাটি নরম হয়ে দেবে যায়। রোববার দুপুরে ঐ ট্যাংকের আশেপাশে হাসান ও হাবিবা খেলাধুলা করছিল। একপর্যায়ে হাবিবা ট্যাংকের ভেতর পড়ে যায়। বোনকে বাঁচাতে গিয়ে হাসানও ট্যাংকের মধ্যে পড়ে গেলে দুই ভাই-বোনের মৃত্যু হয়।  কুলাউড়া থানার পরিদর্শক (তদন্ত) রতন চন্দ্র দেবনাথ বলেন, অভিভাবকের পক্ষ থেকে কোনো অভিযোগ না থাকায় লাশ স্বজনদের কাছে হস্তান্তর করা হয়েছে।"
বগুড়ায় কমতে শুরু করেছে কাঁচা মরিচের দাম ,অবশেষে বগুড়ায় হাট-বাজারে কাঁচা মরিচের দাম পাইকারি ও খুচরা পর্যায়ে কমতে শুরু করেছে। এক দিনের ব্যবধানে রোববার দুপুরে বগুড়ার মহাস্থান হাটে পাইকারি পর্যায়ে প্রতি কেজি কাঁচা মরিচের দাম অর্ধেক কমে ২৫০ টাকা হয়েছে। বগুড়া শহরে সেই কাঁচা মরিচ প্রতি কেজি ৩২০ টাকায় বিক্রি হয়েছে। ,"অবশেষে বগুড়ায় হাট-বাজারে কাঁচা মরিচের দাম পাইকারি ও খুচরা পর্যায়ে কমতে শুরু করেছে। এক দিনের ব্যবধানে রোববার দুপুরে বগুড়ার মহাস্থান হাটে পাইকারি পর্যায়ে প্রতি কেজি কাঁচা মরিচের দাম অর্ধেক কমে ২৫০ টাকা হয়েছে। বগুড়া শহরে সেই কাঁচা মরিচ প্রতি কেজি ৩২০ টাকায় বিক্রি হয়েছে।  শনিবার মহাস্থান হাটে পাইকারি পর্যায়ে এক কেজি কাঁচা মরিচের দাম ছিল ৪৬০ টাকা। ফড়িয়া-ব্যাপারীদের এক হাত বদল হয়ে বগুড়া শহরের ফতেহ আলী সবজির খুচরা বাজারে এক কেজি কাঁচা মরিচ বিক্রি হয়েছে ৫৬০ থেকে ৬০০ টাকা।  মহাস্থান হাটের কাঁচা মরিচ ব্যবসায়ী মিনাদুল ইসলাম বলেন, সরবরাহ ঘাটতির কারণে শনিবার এক কেজি কাঁচা মরিচ পাইকারি পর্যায়ে ৫০০ টাকায় বিক্রি হয়েছে। রোববার সকাল থেকেই হাটে হঠাৎ করে প্রচুর কাঁচা মরিচের সরবরাহ হয়। সকালে দিনের শুরুতে এক কেজি কাঁচা মরিচ ৩৬০ টাকায় বেচাকেনা হয়েছে। বেলা যত বেড়েছে, হাটে কাঁচা মরিচের সরবরাহ তত বেড়েছে। কমেছে দাম। বেলা ১১টার দিকে দাম পড়ে ৩০০ টাকা কেজি হয়ে যায়। দুপুরে আরেক ধাপ দাম পড়ে দেড়টার দিকে ২৫০ টাকা কেজি দরে কাঁচা মরিচ বিক্রি হয়েছে। ছবি: আজহার উদ্দিন, ইত্তেফাক মহাস্থান হাটের সবজি ব্যবসায়ী মোস্তাফিজুর রহমান বলেন, এ হাটে বছরের এই সময়ে গড়ে ১০ টন কাঁচা মরিচ বিক্রির জন্য আনা হত। শনিবার এসেছে এক টনেরও কম। এক দিনের ব্যবধানে হাটে রেকর্ড কাঁচা মরিচের সরবরাহ হয়েছে। দামও ২৫০ টাকায় (কেজিতে) নেমেছে। মরিচের সরবরাহ অনেকটা স্বাভাবিক হওয়ায় ঢাকা, চট্টগ্রাম, সিলেট, ফেনী, কুমিল্লাসহ অন্য মোকামে চাহিদামত কাঁচা মরিচ চালান পাঠানো শুরু হয়েছে।  ফতেহ আলী বাজারের খুচরা বিক্রেতা আবুল মিয়া বলেন, ‘এক দিন আগেও এক কেজি কাঁচা মরিচ ৬০০ টাকায় বিক্রি করেছি, এখন সেই মরিচ ৩২০ টাকা কেজি দরে বিক্রি করতে হচ্ছে।"
কৃত্রিম বুদ্ধিমত্তা কি মানুষকেও ছাড়িয়ে যাবে?,কৃত্রিম বুদ্ধিমত্তা একেবারে নতুন কোনো ধারণা নয়। বিশেষত সায়েন্স ফিকশনে কৃত্রিম বুদ্ধিমত্তা-চালিত রোবট কিংবা অসম্ভব ক্ষমতাধর রোবটের দৃশ্য দেখা গেছে বিস্তর। কিন্তু সম্প্রতি চ্যাটজিপিটি নামে একটি কৃত্রিম বুদ্ধিমত্তা সবাইকে তাক লাগিয়ে দিয়েছে। ,"কৃত্রিম বুদ্ধিমত্তা একেবারে নতুন কোনো ধারণা নয়। বিশেষত সায়েন্স ফিকশনে কৃত্রিম বুদ্ধিমত্তা-চালিত রোবট কিংবা অসম্ভব ক্ষমতাধর রোবটের দৃশ্য দেখা গেছে বিস্তর। কিন্তু সম্প্রতি চ্যাটজিপিটি নামে একটি কৃত্রিম বুদ্ধিমত্তা সবাইকে তাক লাগিয়ে দিয়েছে।  লার্জ ল্যাঙ্গুয়েজ মডেলের ওপর ভিত্তি করে বানানো এই কৃত্রিম বুদ্ধিমত্তা আপনাকে যেকোনো লেখা লিখে দিতে পারে। এমনকি এটি কোডিং করতেও সক্ষম। চ্যাটজিপিটির কাজ এখানেই সীমাবদ্ধ নয়। এটি আপনার সঙ্গে আলাপ করতে পারে। চাইলে গল্প, কবিতা, রম্যরচনা লিখে দিতে পারে। চ্যাটজিপিটির পাশাপাশি আরও কিছু কৃত্রিম বুদ্ধিমত্তা চালু হয়েছে। কিছু কৃত্রিম বুদ্ধিমত্তা ছবি বানিয়ে দিতে পারে। আপনি কমান্ড দিলেই হলো।  গুগল, মাইক্রোসফট, মেটা, রেডিটের মতো টেক জায়ান্টরা ইতোমধ্যে কৃত্রিম বুদ্ধিমত্তা ব্যবহার করতে শুরু করে দিয়েছে। মাইক্রোসফট তাদের সার্চ ইঞ্জিন বিং এবং চ্যাটবটের মাধ্যমে টেক্কা দিচ্ছে গুগলকে। গুগলও তাদের বার্ড কৃত্রিম বুদ্ধিমত্তা দিয়ে ব্যবহারকারীদের সুবিধা বাড়াচ্ছে। গুগলে অন্য কৃত্রিম বুদ্ধিমত্তার প্রজেক্টও চালু হয়েছে।  কেন এই তর্ক? কৃত্রিম বুদ্ধিমত্তা চালু হওয়ার পর অনেক প্রযুক্তিবিদ নড়েচড়ে বসেন। বিশেষত কৃত্রিম বুদ্ধিমত্তা সব করে দিলে শিক্ষাখাতে বড় ধরনের সমস্যা তৈরি হতে পারে বলে আশঙ্কা করেন। এখন শিক্ষার্থীরা কোনোকিছু না পড়েই উত্তরটি বের করে অ্যাসাইনমেন্ট আকারে জমা দিতে পারে। কিন্তু সেটার বিরুদ্ধেও ব্যবস্থা নেওয়া হচ্ছে। কারণ আগেও কপি ধরার সফটওয়ার ছিল। কৃত্রিম বুদ্ধিমত্তায় কোনো লেখা বানানো হলে সেটা ধরারও ব্যবস্থা আছে। তাছাড়া চ্যাটজিপিটি যেকোনো লেখার ক্ষেত্রে গাণিতিক মডেল অনুসরণ করে।  চ্যাটজিপিটি বা এমন কৃত্রিম বুদ্ধিমত্তার কাছে তথ্যভাণ্ডার আছে। তারা এই তথ্যভাণ্ডার থেকে অনেক কিছু জেনারেট করে। তবে জেনারেট করার সময় তাদের সীমাবদ্ধতা আছে। চ্যাটজিপিটির কাছে ওয়েব এক্সেস নেই। অনেক ওয়েবসাইট এআই অথবা চ্যাটবট ব্লক করে দেয়। আপাতত এর কাছে পুরোনো কিছু তথ্যই রয়েছে। তাও ২০২১ সাল নাগাদ। অর্থাৎ চ্যাটজিপিটি দিয়ে কেউ গবেষণার কাজ সহজ করতে পারে। তাছাড়া চ্যাটজিপিটি যে সবসময় নির্ভুল উত্তর দেয় তা কিন্তু নয়। সবকিছুই তার তথ্যভাণ্ডারে নেই। আমরা ইতোমধ্যে টেক্সাসের এক স্কুলে দেখেছি চ্যাটজিপিটি বিশ্ববিদ্যালয়ের সব শিক্ষার্থীর অ্যাসাইনমেন্ট সে লিখেছে বলে দাবি করেছে। পরে দেখা যায় দাবিটি ভুল। তাছাড়া নিরাপত্তা-জনিত বিষয় নিয়েও চ্যাটজিপিটিকে ভাবতে হচ্ছে। অনেক সমস্যা রয়েছে এখানে। চ্যাটজিপিটির তথ্যভাণ্ডার অনেক সমৃদ্ধ। তাই কিছু কিছু ক্ষেত্রে কৃত্রিম বুদ্ধিমত্তাটি এগিয়ে যেতেই পারে। তবে মানুষকে ছাপিয়ে যাওয়ার ক্ষমতা তার পুরোপুরি নেই। কারণ মানুষই তাকে কমান্ড দেয় ও মানুষই তার প্রয়োজন অনুসারে তাকে নিয়ন্ত্রণ করছে। যদিও অনেকে বিষয়টি খেয়াল করছেন না।  চাকরি যাওয়ার আশঙ্কা কেন তবে? ফ্রিল্যান্সিং মার্কেটের কথাই ধরা যাক। অনেকে ডাটা এন্ট্রি, কন্টেন্ট রাইটিং বা ছোটখাটো কাজ করতেন। স্ক্রিপ্ট রাইটিং থেকে শুরু করে প্রেজেন্টেশন তৈরিও করার কাজ করে আয় করা যেত। সেসব কাজ তো বন্ধ হয়ে গেছে। তাছাড়া সোশ্যাল মিশিয়ায় ক্লায়েন্টদের সঙ্গে যোগাযোগের জন্য আলাদা লোক নিয়োগ দেয়ার বদলে চ্যাটবট রাখা সুবিধার। তাই এসব জায়গায় কর্মসংস্থান তো নষ্ট হয়েছেই। কিন্তু নতুন কর্মসংস্থান গড়ে ওঠেনি তা বলা যাবে না। এখন অনেক সহজেই অনেকে কন্টেন্ট লিখে ঘষামাজা করে আরও ভাল করতে পারেন। কৃত্রিম বুদ্ধিমত্তা সব তথ্য তাকে এনে দেন এবং তিনি কম সময়ে তা সাজিয়ে নেন। এভাবে নতুন পদ্ধতিতে আরও সহজে অনেকে কাজ করতে পারছেন।  শঙ্কা কোথায় আসলে? কৃত্রিম বুদ্ধিমত্তা নিজেই শিখে ফেলেছে বাংলা। গুগলের সিইও সুন্দর পিচাই বলেছেন 'ব্ল্যাকবক্স' নামে একটি ঘটনার কারণে কৃত্রিম বুদ্ধিমত্তা নিজেই কিছু সিদ্ধান্ত নিয়ে ফেলে। এই ব্ল্যাকবক্স ঘটনাটিকে এখনও বোঝা যাচ্ছে না। তাই কৃত্রিম বুদ্ধিমত্তার নিজস্ব সিদ্ধান্ত নেওয়ার একটি বিষয় চলে আসে। মূলত কৃত্রিম বুদ্ধিমত্তা যখন নৈতিক বিষয়ে সিদ্ধান্ত নিতে যাবে তখনই বিপত্তি বাঁধবে। আর এখানেই অনেকের শঙ্কা। কিন্তু ইয়ুভা নোয়াহ হারিরি বলেছিলেন, কৃত্রিম বুদ্ধিমত্তাকে দর্শনের সঙ্গে পরিচয় করিয়ে দিতে হবে। তাই বিষয়টি এখনো সম্ভাবনার পর্যায়ে রয়েছে। প্রযুক্তি নিয়ে সবসময় প্রাথমিকভাবে শঙ্কা থেকেছে। এখনও আছে। তাই সামনের দিনের অপেক্ষাই করতে হবে। "
ঈদ ও সপ্তাহিক ছুটির পরও কক্সবাজারে পর্যটকদের ভিড়,"এবারের পবিত্র ঈদুল আযহায় টানা ৫দিনের ছুটি পেয়েছেন সরকারি-বেসরকারি চাকরিজীবীরা। এ ছুটির মাঝে দুইদিন পড়েছে কোরবানির আগে আর দুইদিন ঈদের পরে। কোরনানির আগে দুই দিনের ছুটি পশুরহাটে ঘোরা ফেরায় গেছে সবার। পরের দুইদিন ছুটির পরও ঘোরাঘুরিতে মশগুল ভ্রমণপ্রেমীরা। তবে, পর্যটক আশানুরূপ না আশায় হোটেল-মোটেলের সিংহভাগ রুম রয়েছে খালি। ","এবারের পবিত্র ঈদুল আযহায় টানা ৫দিনের ছুটি পেয়েছেন সরকারি-বেসরকারি চাকরিজীবীরা। এ ছুটির মাঝে দুইদিন পড়েছে কোরবানির আগে আর দুইদিন ঈদের পরে। কোরনানির আগে দুই দিনের ছুটি পশুরহাটে ঘোরা ফেরায় গেছে সবার। পরের দুইদিন ছুটির পরও ঘোরাঘুরিতে মশগুল ভ্রমণপ্রেমীরা। তবে, পর্যটক আশানুরূপ না আশায় হোটেল-মোটেলের সিংহভাগ রুম রয়েছে খালি।  কক্সবাজার সৈকতের বেলাভূমি ও পর্যটনস্পট গুলোতে প্রতিদিন দুপুর হতে সন্ধ্যা পর্যন্ত বিপুল পর্যটকের সমাগম ঘটছে। স্থানীয়রা সমুদ্র সৈকত দেখার পরিবর্তে আশপাশের পর্যটন স্পটগুলোতে ঘুরে বেড়াচ্ছে। চকরিয়ার ডুলাহাজারা সাফারি পার্ক, ঈদগাঁওর উপকূলীয় চৌফলদন্ডী-খুরুশকুল ব্রীজ, নবনির্মিত রেল লাইন, নাইক্ষ্যংছড়ির সোনাইছড়ি পর্যটন স্পট, রামুর জোয়ারিয়ানালা স্বপ্নতরী পার্ক, হিমছড়ি, পেঁচারদ্বীপ ও ইসলামপুরের খাঁন বিচ এলাকায় বিকালে ভিড় জমায় দর্শনার্থীরা। আর তাদের নিরাপত্তায় নেওয়া হয়েছে বিশেষ ব্যবস্থা।  কিছু দিন পর চালু হবে কক্সবাজার রেললাইন । ছবি: ইত্তেফাক ঈদগাঁওর মেহেরঘোনার ইউনূস খান ও আশেকা দম্পতি বলেন, সৈকত সময়ে-অসময়ে কমবেশি দেখা হয়। কিন্তু পাহাড় ঘেরা কক্সবাজারের বিভিন্ন পর্যটনস্পট সেভাবে দেখা হয়নি। এবারের কোরবানি ঈদের পরদিন স্বপরিবারে সোনাইছড়ি পার্কে গিয়ে নৈসর্গিক সৌন্দর্য উপভোগ করেছি। এখানে আমাদের মতো অসংখ্য পরিবারের লোকজন ভিড় করে।  ঢাকার কলাবাগান থেকে আসা পর্যটক বেসরকারি কোম্পানিতে চাকরিরত শফিকুল ইসলাম জীবন বলেন, আমার স্ত্রী সরকারি চাকরি করে। আমাদের একসঙ্গে ছুটি কোনোভাবে মিলাতে পারি না। এবার কোরবানির ঈদের ছুটিটা একসঙ্গে পেয়ে স্বপরিবারে কক্সবাজারে বেড়াতে এসেছি। পরিবার পরিজন নিয়ে খুব ভালো সময় কাটালাম এখানে।  কক্সবাজার সৈমুদ্র সৈকতে পর্যটকদের ভিড়। ছবি: ইত্তেফাক বরগুনা থেকে আসা পর্যটক শাহেদ আজিম জানান, ঈদের ছুটিতে পাঁচ বন্ধু মিলে কক্সবাজারে এসেছি। কক্সবাজারের পরিবেশ এখন আগের চেয়ে অনেক ভালো হয়েছে।  খুব ভালো সময় পার করছি আমরা। সিলেটের শ্রীমঙ্গল থেকে আসা পর্যটক মাহফুজুর রহমান বলেন, সৈকতের বেলাভূমিতে ভালো সময় পার করেছি। সাগরে ঢেউয়ের তালে মিশে গোসল করার পর সব ক্লান্তি যেন দূর হয়ে যায়। ছবি: ইত্তেফাক সৈকত সংলগ্ন ঝিনুক মার্কেট ব্যবসায়ী মালিক সমিতির সভাপতি কাসেম আলী বলেন, ঈদের ছুটিতে সৈকত তীরে পর্যটক-দর্শণার্থীর উপস্থিতি মোটামুটি ছিল। তবে, মার্কেটে তেমন বেচা বিক্রি ছিল না এবং এখনো নেই। আশা করছি সামনে হয়তো বিক্রি বাড়বে। তারকা হোটেল ওশান প্যারাডাইস লিমিটেডের পরিচালক আবদুল কাদের মিশু বলেন, গত কয়েক বছর ধরে আশানুরূপ ব্যবসা হচ্ছে না। এবার টানা পাঁচদিন বন্ধ থাকায় হোটেল বুকিং পরিপূর্ণ হবে বলে আশা করছিলাম। কিন্তু সেই আগের নিয়মেই অতিথি ছিল আমাদের। ছবি: ইত্তেফাক কক্সবাজার আবাসিক হোটেল-গেস্ট হাউস মালিক সমিতির সভাপতি আবুল কাশেম সিকদার বলেন, পর্যটক কিছুটা এসেছে। ৪০-৪৫ শতাংশ বুকিং পেয়েছে আবাসিক প্রতিষ্ঠানগুলো। কক্সবাজার পর্যটন জোনে ছোট-বড় মিলিয়ে প্রায় চার শতাধিক আবাসিক প্রতিষ্ঠান রয়েছে। এসব প্রতিষ্ঠানে একরাতে প্রায় সোয়া লাখ লোক রাত্রিযাপনের ব্যবস্থা রয়েছে।   কক্সবাজারের সরকারি চাকুরে সমীর রঞ্জন সাহা বলেন, কোরবানির ঈদের ছুটিতে সরকারি দপ্তরের পদস্থল কর্মকর্তারাও স্বপরিবারে কক্সবাজারে বেড়াতে এসেছেন। স্ব স্ব বিভাগের রেষ্ট হাউজেই তাদের অবস্থান ছিল। তারাও সৈকত, ইনানী, হিমছড়ি, পাটোয়ারটেক, রামুর বৌদ্ধবিহার, সাফারি পার্কসহ বিভিন্ন পর্যটন কেন্দ্র ঘুরে বেড়িয়েছেন। ছবি: ইত্তেফাক টুরিস্ট পুলিশ কক্সবাজার রিজওনের পুলিশ সুপার মো. জিল্লুর রহমান বলেন, কক্সবাজারে আগত পর্যটকদের নিরাপত্তায় নিশ্ছিদ্র নিরাপত্তা ব্যবস্থা নেওয়া ছিল আগে থেকেই। সমস্ত পর্যটন স্পটগুলোতে পালাক্রমে দায়িত্ব পালন করছে টুরিস্ট পুলিশের সদস্যরা। কক্সবাজারের জেলা প্রশাসক মুহম্মদ শাহীন ইমরান বলেন, কক্সবাজারে আগত পর্যটকদের যেকোন ধরণের হয়রানি থেকে মুক্ত রাখতে জেলা প্রশাসনের নির্বাহী ম্যাজিস্ট্রেটদের তিনটি টিম সমুদ্র সৈকত ও আশপাশের এলাকায় নিয়ম মতো কাজ করছে।  ছবি: ইত্তেফাক কক্সবাজারের অতিরিক্ত পুলিশ সুপার মো. রফিকুল ইসলাম বলেন, পর্যটক-দর্শনার্থীসহ জেলার অধিবাসীদের নিরাপত্তায় সতর্ক নজর রাখছে টহল পুলিশের পাশাপাশি সাদা পোশাকের আইন-শৃংখলা বাহিনীর সদস্যরা। কোনো অঘটন ছাড়াই কোরবানি ঈদের ছুটি পার হয়েছে। এখনো সবখানে প্রয়োজনীয় নিরাপত্তা ব্যবস্থা বিদ্যমান রয়েছে।"
সাংবাদিক নাদিম হত্যা: ১৮ দিনেও গ্রেপ্তার হয়নি ১৭ আসামি,"জামালপুরের বকশীগঞ্জে হত্যার শিকার সাংবাদিক গোলাম রাব্বানী নাদিম হত্যা মামলার ১৭ আসামি ১৮ দিনেও গ্রেপ্তার হয়নি। মামলা দায়েরের পর ২২ জনের মধ্যে প্রধান আসামি মাহমুদুল আলম বাবুসহ ৪ জনকে গ্রেপ্তার করেছে র‌্যাব। ১ জনকে গ্রেপ্তার করেছে পুলিশ। ১৭ জন আসামি এখনও পলাতক রয়েছে। মামলা দায়েরের পূর্বেই ৮ জনকে পুলিশ গ্রেপ্তার করে। কিন্তু পুলিশের হাতে গ্রেপ্তার হওয়া ৮ জনের নামে কোনো মামলা নেই।
 
জামালপুরের বকশীগঞ্জ উপজেলায় কর্মরত বাংলানিউজটোয়েন্টিফোরের সাংবাদিক গোলাম রাব্বানী নাদিম ১৪ জুন হামলার শিকার হয়ে ময়মনসিংহ হাসপাতালে চিকিৎসাধীন অবস্থায় ১৫ জুন মারা যান। ১৮ জুন সাংবাদিক নাদিমের স্ত্রী বাদী হয়ে ২২ জনসহ অজ্ঞাত ২০-২৫ জনের বিরুদ্ধে একটি মামলা দায়ের করেন। মামলার প্রধান আসামি সাধুরপাড়া ইউপি চেয়ারম্যান মাহমুদুল আলম বাবু, জাকিরুল, রেজাউল, মনিরুলসহ আসামির মধ্যে ৪ জনকে গ্রেপ্তার করে র‌্যাব। পুলিশের হাতে গ্রেপ্তার হন আসামি গোলাম কিবরিয়া সুমন। পুলিশ অজ্ঞাতনামা আসামি হিসেবে কফিল, ফজলু মিয়া, শহী, মকবুল, ওহিদুজ্জামান, তোফাজ্জল ও আইনাল নামে ৮ জনকে গ্রেপ্তার করে। অথচ সে ৮ জনের নামে মামলা হয়নি।","জামালপুরের বকশীগঞ্জে হত্যার শিকার সাংবাদিক গোলাম রাব্বানী নাদিম হত্যা মামলার ১৭ আসামি ১৮ দিনেও গ্রেপ্তার হয়নি। মামলা দায়েরের পর ২২ জনের মধ্যে প্রধান আসামি মাহমুদুল আলম বাবুসহ ৪ জনকে গ্রেপ্তার করেছে র‌্যাব। ১ জনকে গ্রেপ্তার করেছে পুলিশ। ১৭ জন আসামি এখনও পলাতক রয়েছে। মামলা দায়েরের পূর্বেই ৮ জনকে পুলিশ গ্রেপ্তার করে। কিন্তু পুলিশের হাতে গ্রেপ্তার হওয়া ৮ জনের নামে কোনো মামলা নেই।   জামালপুরের বকশীগঞ্জ উপজেলায় কর্মরত বাংলানিউজটোয়েন্টিফোরের সাংবাদিক গোলাম রাব্বানী নাদিম ১৪ জুন হামলার শিকার হয়ে ময়মনসিংহ হাসপাতালে চিকিৎসাধীন অবস্থায় ১৫ জুন মারা যান। ১৮ জুন সাংবাদিক নাদিমের স্ত্রী বাদী হয়ে ২২ জনসহ অজ্ঞাত ২০-২৫ জনের বিরুদ্ধে একটি মামলা দায়ের করেন। মামলার প্রধান আসামি সাধুরপাড়া ইউপি চেয়ারম্যান মাহমুদুল আলম বাবু, জাকিরুল, রেজাউল, মনিরুলসহ আসামির মধ্যে ৪ জনকে গ্রেপ্তার করে র‌্যাব। পুলিশের হাতে গ্রেপ্তার হন আসামি গোলাম কিবরিয়া সুমন। পুলিশ অজ্ঞাতনামা আসামি হিসেবে কফিল, ফজলু মিয়া, শহী, মকবুল, ওহিদুজ্জামান, তোফাজ্জল ও আইনাল নামে ৮ জনকে গ্রেপ্তার করে। অথচ সে ৮ জনের নামে মামলা হয়নি। গ্রেপ্তারের পর ঢাকায় র‌্যাবের মিডিয়া সেন্টারে প্রধান আসামি বাবু চেয়ারমান। ছবি: ইত্তেফাক    গ্রেপ্তার আসামিদের আদালতে সোর্পদ করে বিভিন্ন মেয়াদের রিমান্ডের আবেদন করেন। আদালত ১৩ জনকেই বিভিন্ন মেয়াদে রিমান্ড মঞ্জুর করেন। প্রধান আসামি মাহমুদুল আলম বাবুর রিমান্ড মঞ্জুর হয় ৫ দিন। রিমান্ড শেষে সকল আসামিকে বকশীগঞ্জ থানার পুলিশ জামালপুরের আদালতে সোর্পদ করেন। আদালত তাদের কারাগারে পাঠান।  হত্যাকাণ্ডের ঘটনার ১৮ দিন এবং মামলা দায়েরের ১৬ দিন পরেও সাংবাদিক নাদিম হত্যা মামলার আসামি বকশীগঞ্জ উপজেলার কামালেরবার্তি গ্রামের ফাহিম ফয়সাল রিফাত (২২), নামাপাড়া গ্রামের ননির ছেলে এমডি রাকিবিল্লাহ রাকিব (২৮), আরচাকান্দির গাজী আমর আলী মেম্বার (৫৫), কাগমারীপাড়া গ্রামের সাফিজল হকের ছেলে শরীফ মিয়া (২২), মালিরচর তকিরপাড়ার আব্দুল করিমের ছেলে লিপন মিয়া (৩০), পূর্ব কামালেরবার্তী গ্রামের মফিজল হকের ছেলে মনিরুজ্জামান মনির (৩৫), নামাপাড়ার শেখ ফরিদ (৩০), টাঙ্গারীপাড়ার কামালের ছেলে ওমর ফারুক (৩২), বটতলী সাধুরপাড়ার আবুল কালামের ছেলে রুবেল মিয়া (৩৫), খেতারচর দক্ষিণপাড়ার জহুরুল হকের ছেলে সুরুজ মিয়া আইড়মারি শান্তি নগরের জলিলের ছেলে বাদশা মিয়া (৩৬), মদনেরচরের তোফাজ্জল হোসেনের ছেলে আবু সাঈদ (২৮), আরচাকান্দির মজিবুর রহমানের ছেলে ইমান আলী (৩৩), কুতুবের চরের সাবেক মেম্বার রফিকুল ইসলাম (৫০) ও সুর্য্যনগর গ্রামের কারিমুল মাস্টারের ছেলে আমান উল্লাহ (৩০)সহ ১৭ আসামি এখনো পলাতক রয়েছেন। রিমান্ড শেষে প্রধান আসামি বাবু চেয়ারমান। ছবি: ইত্তেফাক   অপরদিকে মামলার সকল আসামিদের গ্রেপ্তারের দাবিতে বকশীগঞ্জ কর্মরত সাংবাদিকরা আন্দোলন অব্যাহত রেখেছে। বকশীগঞ্জ প্রেস ক্লাব আসামিদের দ্রুত গ্রেপ্তারের দাবিতে বকশীগঞ্জ উপজেলা নির্বাহী অফিসারের মাধ্যমে প্রধানমন্ত্রী বরাবর ও বকশীগঞ্জ থানার ওসির মাধ্যমে স্বরাষ্ট্রমন্ত্রীর কাছে স্বারক লিপি দিয়েছে।    এ ব্যাপারে বকশীগঞ্জ প্রেস ক্লাবের সভাপতি এম শাহীন আল আমীন জানান, ১৭ আসামি দ্রুত গ্রেপ্তার না হলে মামলার বিচার কার্যক্রমে অতিরিক্ত সময় লাগতে পারে। তাই দ্রুত বিচারের স্বার্থে পলাতক আসামিদের গ্রেপ্তার জরুরি।  আসামিদের দ্রুত গ্রেপ্তারের দাবিতে বকশীগঞ্জ প্রেস ক্লাসের সাংবাদিকদের মানববন্ধন। ছবি: ইত্তেফাক জামালপুর টেলিভিশন রিপোর্টাস ইউনিটির সভাপতি ফজলে এলাহি মাকাম জানান, আসামিদের গ্রেপ্তারে আইন-শৃংখলা বিহিনীর যৌথ অভিযান প্রয়োজন। একক প্রচেষ্টায় আসামিদের গ্রেপ্তার করতে চাইলে দীর্ঘ সময়ের ব্যাপার। কিন্তু যৌথ অভিযান পরিচালনা ও প্রযুক্তির ব্যবহার করলে আশা করি স্বল্প সময়ের মধ্যেই পলাতক আসামিরা গ্রেপ্তার হতে পারে। দ্রুত গ্রেপ্তারের দাবিতে পুলিশের কাছে স্মারকলিপি সাংবাদিকদের। ছবি: ইত্তেফাক  বকশীগঞ্জ থানার ওসি সোহেল রানা জানান, পুলিশ সদস্য সাংবাদিক নাদিম হত্যা মামলার পলাতক আসামিদের গ্রেপ্তারের প্রচেষ্টা অব্যাহত রেখেছে। আসামিদের গ্রেপ্তারে যৌথবাহিনী কাজ করছে।’"
বিএনপির মূল কৌশল বিশৃঙ্খলা সৃষ্টি ও নির্বাচন ভণ্ডুলের অপচেষ্টা : তথ্যমন্ত্রী,"তথ্যমন্ত্রী ও আওয়ামী লীগের যুগ্ম সাধারণ সম্পাদক ড. হাছান মাহমুদ বলেছেন, বিএনপি যাই বলুক, তাদের মূল কৌশল দেশে বিশৃঙ্খলা সৃষ্টি এবং নির্বাচন ভণ্ডুলের অপচেষ্টা করা, যা মির্জা ফখরুলের বক্তব্যে স্পষ্ট।","তথ্যমন্ত্রী ও আওয়ামী লীগের যুগ্ম সাধারণ সম্পাদক ড. হাছান মাহমুদ বলেছেন, বিএনপি যাই বলুক, তাদের মূল কৌশল দেশে বিশৃঙ্খলা সৃষ্টি এবং নির্বাচন ভণ্ডুলের অপচেষ্টা করা, যা মির্জা ফখরুলের বক্তব্যে স্পষ্ট। সদ্য উদযাপিত ঈদ-উল-আযহার পর প্রথম কর্ম দিবস রোববার দুপুরে সচিবালয়ে নিজ মন্ত্রণালয়ের সভাকক্ষে সাংবাদিকদের সঙ্গে শুভেচ্ছা বিনিময় করেন মন্ত্রী।  এ সময় সাংবাদিকরা বিএনপি মহাসচিবের বক্তব্য ‘তাদের এক দফার আন্দোলনে কৌশলগত পরিবর্তন আনা হবে’ এ নিয়ে প্রশ্নের জবাবে হাছান বলেন, ‘বিএনপি কিছুদিন পরপরই কৌশল পরিবর্তন করে। কোনো সময় তারা হাঁটা, কোনো সময় বসা কর্মসূচি দেয়। কিন্তু তাদের মূল কৌশল দেশে বিশৃঙ্খলা সৃষ্টি এবং নির্বাচন ভণ্ডুলের অপচেষ্টা।’  ‘সরকারের পদত্যাগ ছাড়া নির্বাচন হতে দেওয়া হবে না’ মির্জা ফখরুলের এ বক্তব্য আমেরিকার ভিসানীতির পরিপন্থী কি না জানতে চাইলে তিনি বলেন, ‘মার্কিন ভিসানীতিতে বলা হয়েছে, যারা নির্বাচন বাধাগ্রস্ত করবে, তাদের ক্ষেত্রে এটি প্রযোজ্য হবে। ঘোষণা অনুযায়ী যারা নির্বাচন ভণ্ডুল করার চেষ্টা করবে, তাদের ওপরও এটি বর্তাবে।’ সরকারের সঙ্গে জামায়াতে ইসলামীর যোগাযোগ স্পষ্ট বলে বিএনপির মহাসচিবের দাবি জামায়াত অস্বীকার করেছে-এ বিষয়ে প্রশ্নে সম্প্রচারমন্ত্রী বলেন, জামায়াতে ইসলামী বিএনপির জোটে আছে। জোটের প্রধান শরিক তারা। আর দলটি সম্পর্কে যে বক্তব্য মির্জা ফখরুল দিয়েছেন, তা তো জামায়াতই অস্বীকার করেছে।  তিনি বলেন, ‘জামায়াত যেহেতু একটি রাজনৈতিক দল, তারা সমাবেশ করতে চেয়েছে বলে অনুমতি দেয়া হয়েছে। আমাদের সাথে জামায়াতের কোনো যোগাযোগ নেই, যোগাযোগের প্রয়োজনও নেই।’ দেশে বৈদেশিক মুদ্রার রিজার্ভ ও রেমিট্যান্স বেড়েছে, পাশাপাশি জাপান আন্তর্জাতিক সহযোগিতা সংস্থার (জাইকা) সহায়তা বৃদ্ধি পাচ্ছে-এ বিষয়ে জানতে চাইলে মন্ত্রী হাছান বলেন, ‘বাংলাদেশ ব্যাংক থেকে আগেই বলা হয়েছিল যে দ্রুতই আমাদের অর্থনীতি ইতিবাচক ধারায় ফিরবে। সেটির প্রতিফলন হয়েছে গত মাসে। আমাদের রেমিট্যান্স প্রবাহ বেড়েছে।’  তিনি বলেন, ‘গত বছরের একই সময়ের তুলনায় ৫৮ শতাংশ বেশি রেমিট্যান্স এসেছে। এক মাসে ২০২ কোটি ডলার রেমিট্যান্স এসেছে। একই সঙ্গে জাইকা দুই হাজার ২৭৩ কোটি টাকা ঋণ দেয়ার ঘোষণা দিয়েছে। সামনের দিনগুলোতে অর্থনীতি আরও চাঙ্গা হবে।’ দ্রব্যমূল্য বৃদ্ধি নিয়ে প্রশ্নে তথ্যমন্ত্রী বলেন, ‘উৎসব-পার্বণে অন্য দেশগুলো দ্রব্যমূল্য  কমায়, আর আমাদের দেশের কিছু ব্যবসায়ী বাড়ায়। এটি অবশ্যই আমাদের জনগণের জন্য ভোগান্তি তৈরি করছে। যারা এটি করে তাদের বিরুদ্ধে অবশ্যই ব্যবস্থা নেওয়া দরকার।’  ‘ভোক্তা অধিকার সংরক্ষণ অধিদপ্তরসহ সরকারি সংস্থাগুলো এ সব বিষয়ে আগের তুলনায় বেশি কার্যকর পদক্ষেপ নিচ্ছে, ব্যবসায়ীদের শীর্ষ সংগঠন এফবিসিসিআইও বিভিন্ন সময় তাদের বিরুদ্ধে কথা বলছে’ উল্লেখ করে তিনি বলেন, ‘আমি ব্যক্তিগতভাবে মনে করি, যারাই এটি করবে, তাদের বিরুদ্ধে ত্বরিত ব্যবস্থা গ্রহণ করা প্রয়োজন। প্রধানমন্ত্রী এরই মধ্যে নির্দেশনা দিয়েছেন তাদের বিরুদ্ধে ব্যবস্থা গ্রহণ করতে। এর আগে অনেক ক্ষেত্রে করা হয়েছে, সামনেও করা হবে।’ অবৈধ আইপি টিভির বিরুদ্ধে অভিযানের সময়সীমা নির্ধারণ করা হয়েছে কিনা জানতে চাইলে সম্প্রচারমন্ত্রী হাছান বলেন, ‘এ বিষয়ে সময় নির্ধারণ করবে স্থানীয় জেলা প্রশাসন। আমরা তাদের চিঠি দিয়েছি, অবৈধভাবে পরিচালিত আইপিটিভি এবং ইউটিউবের নামে যারা চাঁদাবাজি ও মানুষের চরিত্রহনন করছে, তাদের বিরুদ্ধে যাতে ব্যবস্থা নেওয়া হয়।’  কোনো কোনো জেলা প্রশাসন ঈদের আগেই অভিযান পরিচালনা করেছে, বাকিরাও প্রস্তুতি নিচ্ছে, জানান মন্ত্রী। "
‘কাঁচা মরিচের দাম বাড়িয়েছে মন্ত্রী-নেতাদের সিন্ডিকেট’,"কাঁচামরিচের দাম ইতিহাসে সর্বোচ্চ বৃদ্ধির জন্য সরকারের চিহ্নিত সিন্ডিকেটকে দায়ী করে বিএনপির সিনিয়র যুগ্ম মহাসচিব রুহুল কবির রিজভী বলেছেন, এমন সিন্ডিকেশন কেবল দুর্বৃত্তপরায়ণ সরকার থাকলেই সম্ভব। চারদিকে গডফাদার, মাফিয়া আর সিন্ডিকেটবাজদের জয়-জয়কার। সরকারের মন্ত্রী ও প্রভাবশালী দলের নেতাদের জড়িত থাকার কারণে এই সিন্ডিকেট প্রচণ্ড শক্তিশালী। যে কারণে ভারতে কাঁচা মরিচের কেজি ২৫ টাকা অথচ কাঁচা মরিচ আমদানির অনুমতি দিলেও সিন্ডিকেটের কারণে বাংলাদেশে তা বিক্রি হচ্ছে ৬০০ টাকা কেজি থেকে কোথাও কোথাও ১১০০-১২০০ টাকা কেজি।ঈদের ছুটির পরদিন খুলনায় একটি বাজারে ১ হাজার ২০০ টাকায় কেজিতে কাঁচা মরিচ বিক্রি হচ্ছে। কাঁচা মরিচের ঝাঁঝে চোখের পানিতে ভাসছে সারাদেশ।","কাঁচামরিচের দাম ইতিহাসে সর্বোচ্চ বৃদ্ধির জন্য সরকারের চিহ্নিত সিন্ডিকেটকে দায়ী করে বিএনপির সিনিয়র যুগ্ম মহাসচিব রুহুল কবির রিজভী বলেছেন, এমন সিন্ডিকেশন কেবল দুর্বৃত্তপরায়ণ সরকার থাকলেই সম্ভব। চারদিকে গডফাদার, মাফিয়া আর সিন্ডিকেটবাজদের জয়-জয়কার। সরকারের মন্ত্রী ও প্রভাবশালী দলের নেতাদের জড়িত থাকার কারণে এই সিন্ডিকেট প্রচণ্ড শক্তিশালী। যে কারণে ভারতে কাঁচা মরিচের কেজি ২৫ টাকা অথচ কাঁচা মরিচ আমদানির অনুমতি দিলেও সিন্ডিকেটের কারণে বাংলাদেশে তা বিক্রি হচ্ছে ৬০০ টাকা কেজি থেকে কোথাও কোথাও ১১০০-১২০০ টাকা কেজি।ঈদের ছুটির পরদিন খুলনায় একটি বাজারে ১ হাজার ২০০ টাকায় কেজিতে কাঁচা মরিচ বিক্রি হচ্ছে। কাঁচা মরিচের ঝাঁঝে চোখের পানিতে ভাসছে সারাদেশ। রোববার (২ জুন) সকালে নয়া পল্টনে দলীয় কার্যালয়ে সংবাদ সম্মেলনে তিনি এ কথা বলেন।    রিজভী বলেন, আইনশৃঙ্খলা পরিস্থিতি ভেঙে পড়ায় পদে পদে মানুষের জীবন বিপন্ন হয়ে পড়েছে।সড়কে মৃত্যুর জন্য আইনশৃঙ্খলা বাহিনী দায়ী। ঈদের ছুটিতে প্রায় ৩৫ জন মানুষের জীবনহানি ঘটেছে। এই ঘটনা ঘটেছে শুধুমাত্র আইনশৃঙ্খলা বাহিনীর গাফিলতির কারণে। তারা বেপরোয়া চালকদের বিরুদ্ধে কোনো ব্যবস্থা গ্রহণ করতে পারেনি। আইনশৃঙ্খলা বাহিনীকে দলীয় কাজে ব্যবহার এবং তাদের নির্বিকার ভূমিকার কারণে সশস্ত্র সন্ত্রাসীদের দাপটে গোটা জাতি নিরাপত্তাহীনতায় ভুগছে। আজ দেশকে সন্ত্রাসীদের অভয়ারণ্যে পরিণত করার জন্যই শুধু সাধারণ মানুষ নয়, পুলিশ সদস্যদেরও জীবন যাচ্ছে। পরশু একজন পুলিশ সদস্যকে মেরে ফেলেছে ছিনতাইয়ের সময়। রিজভী বলেন, ক্ষমতার আশ্রয়-প্রশ্রয়ে গড়ে ওঠা দানবদের আক্রমণ থেকে কেউ রেহাই পাচ্ছে না। বিশেষ করে এই সমাজে নারীদের জীবনের যেন কোনো মূল্যই নেই। এমনই এক দুঃসময় চলছে যখন বোনকে উত্যক্ত করার কারণে বিচার চাইতে গিয়ে তরুণ খুন হয়। পিতা-মাতা নিজের মেয়েকে বাঁচাতে গিয়ে সন্ত্রাসীদের কবলে পরে জীবন হারায়। প্রতিনিয়ত নিজের বোন বা কন্যা সন্তানের সম্ভ্রম বাঁচাতে গিয়ে প্রচণ্ড নাজেহালসহ জীবন দিতে হয়। বিএনপির সিনিয়র যুগ্ম মহাসচিব রুহুল কবির রিজভী। ফাইল ছবি রিজভী বলেন, কিছুদিন আগে প্রধানমন্ত্রী শেখ হাসিনা বলেছিলেন-কাঁচা মরিচের দাম বাড়লে সবাই চিৎকার করে।এখন থেকে কাঁচা মরিচ কিনে রোদে শুকিয়ে রেখে দেন, বর্ষাকালে যখন দাম বাড়বে তখন সেখান থেকে খাওয়া যাবে। তার এই বক্তব্যের পর থেকে হুহু করে বাড়ছে কাচা মরিচের দাম।সিন্ডিকেট কাচা মরিচ থেকে শত শত কোটি টাকা লুটপাট করে নিচ্ছে।  রিজভী যশোরে সম্পূর্ণ মিথ্যা সাজানো মামলায় আত্মসমর্পণ করে জামিন নিতে গেলে আওয়ামী লীগের সরকারের নির্দেশে যশোর জেলা বিএনপির যুগ্ম আহ্বায়ক দেলোয়ার হোসেন খোকন, সদস্য সচিব সৈয়দ সাবেরুল হক সাবু, অন্যতম সদস্য মিজানুর রহমান খানসহ যুবদল ও ছাত্রদলের ২১ নেতা-কর্মীকে কারাগারে পাঠিয়েছেন আদালত। সরকারের বিরুদ্ধে সারাদেশে গড়ে ওঠা তুমুল আন্দোলনে ভীত সন্ত্রস্ত হয়ে গায়েবি মামলা-গ্রেফতার-নির্যাতনের পথ বেছে নিয়েছে। তবে এটা করে শেষ রেহায় মিলবে না। তাদের পতন অতি সন্নিকটে। অবিলম্বে এই নেতাদের মুক্তি দাবি করেন রিজভী। সংবাদ সম্মেলনে বিএনপির ভাইস চেয়ারম্যান আহমেদ আযম খান, যুগ্ম মহাসচিব হাবিব-উন-নবী খান সোহেল, সাংগঠনিক সম্পাদক আবদুস সালাম আজাদ, কেন্দ্রীয় নেতা মীর সরাফত আলী সপু, আবদুল কাদির ভুঁইয়া জুয়েলও সংবাদ সম্মেলনে উপস্থিত ছিলেন।"
বসুন্ধরা গ্রুপে চাকরির সুযোগ ,শীর্ষস্থানীয় শিল্প-প্রতিষ্ঠান বসুন্ধরা গ্রুপে ‘ডেপুটি ম্যানেজার/ম্যানেজার’ পদে জনবল নিয়োগ দেওয়া হবে।পদটিতে কমপক্ষে ০৫ বছরের অভিজ্ঞতাসহ শুধুমাত্র পুরুষেরাই আবেদন করতে পারবেন। আগ্রহীরা আগামী ০৮ জুলাই পর্যন্ত আবেদন করতে পারবেন।,"শীর্ষস্থানীয় শিল্প-প্রতিষ্ঠান বসুন্ধরা গ্রুপে ‘ডেপুটি ম্যানেজার/ম্যানেজার’ পদে জনবল নিয়োগ দেওয়া হবে।পদটিতে কমপক্ষে ০৫ বছরের অভিজ্ঞতাসহ শুধুমাত্র পুরুষেরাই আবেদন করতে পারবেন। আগ্রহীরা আগামী ০৮ জুলাই পর্যন্ত আবেদন করতে পারবেন। প্রতিষ্ঠানের নাম: বসুন্ধরা গ্রুপ বিভাগের নাম: সেলস অ্যান্ড মার্কেটিং, কেমিক্যাল পদের নাম: ডেপুটি ম্যানেজার/ম্যানেজার পদসংখ্যা: নির্ধারিত নয় শিক্ষাগত যোগ্যতা: বিএসসি/এমএসসি (মেকানিক্যাল/কেমিস্ট্রি/অর্গানিক কেমিস্ট্রি)/এমবিএ বেতন: আলোচনা সাপেক্ষে চাকরির ধরন: ফুল টাইম বয়স: সর্বনিম্ন ৩০ বছর কর্মস্থল: যেকোনো স্থান আগ্রহীরা jobs.bdjobs.com এর মাধ্যমে আবেদন করতে পারবেন।"
সুগন্ধা নদীতে জাহাজ বিস্ফোরণ: ইঞ্জিনরুম থেকে একজনের লাশ উদ্ধার,ঝালকাঠির সুগন্ধা নদীতে সাগর নন্দিনী-২ জাহাজে বিস্ফোরণের ঘটনায় আব্দুস সালাম হৃদয় নামে একজনের লাশ উদ্ধার করা হয়েছে। রোববার (২ জুলাই) দুপুর ২টার দিকে জাহাজের ইঞ্জিনরুম থেকে তার লাশ উদ্ধার করা হয়। নিহত হৃদয় জাহাজের গ্রিজারম্যান ছিলেন। ,"ঝালকাঠির সুগন্ধা নদীতে সাগর নন্দিনী-২ জাহাজে বিস্ফোরণের ঘটনায় আব্দুস সালাম হৃদয় নামে একজনের লাশ উদ্ধার করা হয়েছে। রোববার (২ জুলাই) দুপুর ২টার দিকে জাহাজের ইঞ্জিনরুম থেকে তার লাশ উদ্ধার করা হয়। নিহত হৃদয় জাহাজের গ্রিজারম্যান ছিলেন।  এদিকে এ ঘটনায় পদ্মা অয়েল কোম্পানির অপারেশন ম্যানেজারকে প্রধান করে ৪ সদস্যের তদন্ত কমিটি গঠন করা হয়েছে। কোম্পানির ব্যবস্থাপনা পরিচালক মাসুদুর রহমান বিষয়টি নিশ্চিত করেছেন।    ঝালকাঠি ফায়ার স্টেশন অফিসার শফিকুল ইসলাম বলেন, ডুবুরি দল নদীর পানিতে জাহাজের ভাঙা অংশের ভেতরে প্রবেশ করতে পারেনি। তাই এর নিচে কোনো লাশ আছে কিনা তা জানা যায়নি। রোববার দুপুরে জাহাজের ইঞ্জিন রুমের ভেতর থেকে হৃদয়ের লাশ উদ্ধার করা হয়েছে।   পদ্মা অয়েল কোম্পানির ব্যবস্থাপনা পরিচালক মাসুদুর রহমান বলেন, এ ঘটনায় ৪ সদস্যের তদন্ত কমিটি গঠন করা হয়েছে। উদ্ধার কাজ অব্যাহত আছে। তদন্ত প্রতিবেদন ছাড়া বিস্ফোরণের যথাযথ কারণ বলা যাচ্ছে না। বাংলাদেশ কোস্ট গার্ডের ভোলা দক্ষিণ জোনের লে. শাফায়াত জানান, ইতিমধ্যেই বিস্ফোরণে জাহাজের নদীর ভেতরের অংশের সন্ধান পাওয়া গেছে। ঐ অংশে কোনো লাশ আছে কিনা তা দেখা সম্ভব হয়নি। নদীতে অতিরিক্ত স্রোতের কারণে ডুবুরিদল প্রবেশ করতে পারছে না। তবে চেষ্টা অব্যাহত রয়েছে।   ঝালকাঠি পুলিশ সুপার আফরুজুল হক টুটুল জানান, জাহাজের ইঞ্জিন রুম থেকে যে লাশ পাওয়া গেছে তাকে শনাক্ত করেছে জাহাজের বাবুর্চি বেলায়েত হোসেন। দুর্ঘটনার পর আহত বাবুর্চি বেলায়েতকে পুলিশের সহায়তায় চিকিৎসা দিয়ে তাকে নিখোঁজ ব্যক্তিদের লাশ শনাক্তের জন্য রাখা হয়েছে। তবে এই ঘটনায় এখন পর্যন্ত নিখোঁজদের স্বজনরা কোনো অভিযোগ করেনি। অভিযোগ পেলে তদন্ত করে ব্যবস্থা নেব।  উল্লেখ্য, ২০২১ সালের নভেম্বরে একই কোম্পানির সাগর নন্দিনী-৩ তেলবাহী জাহাজে দুর্ঘটনায় ৭ জনের প্রাণহানির ঘটনা ঘটে। যার তদন্ত প্রতিবেদন আজও আলোর মুখ দেখেনি। "
"যুক্তরাষ্ট্রের বাল্টিমোরে গোলাগুলিতে নিহত ২, আহত ২৮  ","যুক্তরাষ্ট্রের ম্যারিল্যান্ড অঙ্গরাজ্যের বাল্টিমোর শহরে গোলাগুলির ঘটনা ঘটেছে। এতে অন্তত দুইজন নিহত হয়েছে, আহত হয়েছে আরও ২৮ জন। দেশটির পুলিশ এ তথ্য জানিয়েছে। খবর বিবিসির। ","যুক্তরাষ্ট্রের ম্যারিল্যান্ড অঙ্গরাজ্যের বাল্টিমোর শহরে গোলাগুলির ঘটনা ঘটেছে। এতে অন্তত দুইজন নিহত হয়েছে, আহত হয়েছে আরও ২৮ জন। দেশটির পুলিশ এ তথ্য জানিয়েছে। খবর বিবিসির।  গোলাগুলিতে আহত তিনজনের অবস্থা আশঙ্কাজনক বলে দেশটির পুলিশের এক মুখপাত্র জানান। সিএনএন জানিয়েছে, আহত নয়জন স্থানীয় হাসপাতালে নিয়ে যাওয়া হয়েছে।   প্রতিবেদনে বলা হয়েছে, 'ব্রুকলিন ডে' নামের এক অনুষ্ঠানে লোকেরা জড়ো হলে এ গোলাগুলির ঘটনা ঘটে।  ফক্স নিউজ বলছে, ২০ থেকে ৩০ টি গুলি চালানো হয়েছে। তবে হামলাকারী সম্পর্কে এখন পর্যন্ত কোনো তথ্য জানা যায়নি।  বাল্টিমোর পুলিশের ভারপ্রাপ্ত কমিশনার রিচার্ড ওয়ার্লির জানান, দিবাগত রাত সাড়ে ১২ টা পরে পুলিশের কাছে একাধিক ফোন আসে। তিনি জানা, হামলাকারী ও হামলার সম্পর্কে কোনো তথ্য না এলেও তদন্তকারীরা এ নিয়ে তদন্ত করছেন।  বাল্টিমোরের মেয়র ব্রান্ডন স্কট এই ঘটনাকে বেপরোয়া ও কাপুরোষিত হিসেবে উল্লেখ করেছেন।"
সুনামগঞ্জে হাওরে মাছ ধরতে গিয়ে ডুবে ৩ ভাই-বোনের মৃত্যু,সুনামগঞ্জে হাওরে মাছ ধরতে গিয়ে ঝড়ের কবলে পড়ে নৌকা ডুবে তিন ভাই-বোনের মৃত্যু হয়েছে। রোববার (২ জুলাই) দুপুরে সদর উপজেলার গোবিন্দপুর গ্রামের হাওরে এ ঘটনা ঘটে।,"   সুনামগঞ্জে হাওরে মাছ ধরতে গিয়ে ঝড়ের কবলে পড়ে নৌকা ডুবে তিন ভাই-বোনের মৃত্যু হয়েছে। রোববার (২ জুলাই) দুপুরে সদর উপজেলার গোবিন্দপুর গ্রামের হাওরে এ ঘটনা ঘটে। মৃতরা হলো-সদর উপজেলার গোবিন্দপুর গ্রামের মাঝ বাড়ির সোহেল মিয়ার মেয়ে ফারজানা (১৩) ও মারজানা ( ৮) ও ছেলে রবিন (৪)। জানা যায়, তিন ভাই বোন ডিঙি নৌকা নিয়ে বাড়ির পাশে হাওরে মাছ ধরতে যায়। এ সময় হঠাৎ ঝড়ের কবলে পড়ে তাদের নৌকা ডুবে যায়। এতে তিন ভাই বোন নিখোঁজ হয়। পরে স্থানীয়রা খোঁজাখুঁজি করে একজনের লাশ উদ্ধার করে। খবর পেয়ে সুনামগঞ্জ ফায়ার সার্ভিসের ডুবুরি দল গিয়ে বাকি দু’জনের লাশ উদ্ধার করে। সুনামগঞ্জ সদর থানার ওসি মো. ইখতিয়ার উদ্দিন বলেন, খবর পেয়ে ঘটনাস্থলে পুলিশ পাঠানো হয়েছে।"
ইউপি চেয়ারম্যানের বিরুদ্ধে সরকারি সার বিক্রির অভিযোগ,নীলফামারীর ডোমার উপজেলার ভোগডাবুড়ি ইউপি চেয়ারম্যান রিয়াজুল ইসলাম কালুর বিরুদ্ধে প্রান্তিক কৃষকদের মধ্যে বিতরণের জন্য বরাদ্দকৃত সরকারি সার বিক্রির অভিযোগ উঠেছে। শনিবার (১ জুলাই) দুপুরে উপজেলার ভোগডাবুড়ি ইউনিয়ন পরিষদ কার্যালয় থেকে ৮বস্তা সার নিয়ে যাওয়ার সময় ইউনিয়ন পরিষদের অফিস সহকারী রাকিবুল নামে একজনকে আটক করে স্থানীয়রা। খবর পেয়ে ইউএনও জান্নাতুল ফেরদৌস হ্যাপি তাৎক্ষণিক ঘটনাস্থলে উপস্থিত হয়ে স্থানীয়দের সঙ্গে কথা বলে আটককৃত সার ইউপি চেয়ারম্যানের জিম্মায় রাখেন। ,"নীলফামারীর ডোমার উপজেলার ভোগডাবুড়ি ইউপি চেয়ারম্যান রিয়াজুল ইসলাম কালুর বিরুদ্ধে প্রান্তিক কৃষকদের মধ্যে বিতরণের জন্য বরাদ্দকৃত সরকারি সার বিক্রির অভিযোগ উঠেছে। শনিবার (১ জুলাই) দুপুরে উপজেলার ভোগডাবুড়ি ইউনিয়ন পরিষদ কার্যালয় থেকে ৮বস্তা সার নিয়ে যাওয়ার সময় ইউনিয়ন পরিষদের অফিস সহকারী রাকিবুল নামে একজনকে আটক করে স্থানীয়রা। খবর পেয়ে ইউএনও জান্নাতুল ফেরদৌস হ্যাপি তাৎক্ষণিক ঘটনাস্থলে উপস্থিত হয়ে স্থানীয়দের সঙ্গে কথা বলে আটককৃত সার ইউপি চেয়ারম্যানের জিম্মায় রাখেন।  স্থানীয়রা জানান, শনিবার দুপুরে ভোগডাবুড়ি ইউনিয়ন পরিষদের অফিস সহকারী রাকিবুল ভ্যানে করে প্রান্তিক কৃষকদের জন্য বরাদ্দকৃত ৮বস্তা সার নিয়ে কাওলা চৌরাস্তার দিকে যাচ্ছিল। এসব সার কৃষকদের না দিয়ে চেয়ারম্যান- ইউপি সদস্যরা ভাগাভাগি করে নিয়ে যাচ্ছিল। এ সময় রাকিবুলকে আটক করে ইউএনওকে জানানো হয়। দীর্ঘদিন যাবৎ ৩২ বস্তা সার পড়েছিল। সেই সারের মধ্যে ২৪ বস্তা সার শুক্রবার রাতে কালো বাজারে বিক্রি করে দেওয়া হয়েছে। বাকি ৮ বস্তা সার রাকিবুল নিয়ে যাওয়ার সময় আটক করা হয়। ইউপি চেয়ারম্যান রিয়াজুল ইসলাম কালু বলেন, দু’দিন আগে সার বিতরণ করা হয়েছে। বিতরণকৃত সারগুলোর কৃষকরা যাদের কাছে বিক্রি করেছে, তারাই সারগুলো নিয়ে যাওয়ার সময় আটক করা হয়। পরে ইউএনও এসে সেই সার আমার জিম্মায় দিয়েছে। ডোমার উপজেলা নির্বাহী কর্মকর্তা (ভারপ্রাপ্ত) জান্নাতুল ফেরদৌস হ্যাপি বলেন, অভিযোগের ভিত্তিতে ঘটনাস্থলে উপস্থিত হয়ে আটককৃত সার চেয়ারম্যানের জিম্মায় রাখা হয়েছে। পরে তদন্ত করে প্রয়োজনীয় ব্যবস্থা নেওয়া হবে।"
যে কারণে টাইটানিকের ধ্বংসস্থল এখনো বিপজ্জনক,বিখ্যাত চলচ্চিত্র 'টাইটানিক' দর্শকের মনে অন্তিম সময়ে যে আতঙ্ক জুড়ে দিয়েছিল তার ভার এখনো বহন করছে সমুদ্রের ওই অংশটি। বাস্তবেই জায়গাটি নানা কারণে বিপজ্জনক। পুরো পৃথিবীর সমুদ্র-ভাগ এখনো নানা কারণে বিপদসংকুল হয়ে আছে। ওই অঞ্চলে এখনো নৌযান চলাচল যেমন ঝুঁকিপূর্ণ তেমনি ঝুঁকিপূর্ণ সমুদ্রের তলদেশে অভিযান পরিচালনা করা। কেন তা ঝুঁকিপূর্ণ তা একবার জানা দরকার। ইতিহাস ও বিজ্ঞানের বেশ মজার মিশেল রয়েছে এক্ষেত্রে।,"বিখ্যাত চলচ্চিত্র 'টাইটানিক' দর্শকের মনে অন্তিম সময়ে যে আতঙ্ক জুড়ে দিয়েছিল তার ভার এখনো বহন করছে সমুদ্রের ওই অংশটি। বাস্তবেই জায়গাটি নানা কারণে বিপজ্জনক। পুরো পৃথিবীর সমুদ্র-ভাগ এখনো নানা কারণে বিপদসংকুল হয়ে আছে। ওই অঞ্চলে এখনো নৌযান চলাচল যেমন ঝুঁকিপূর্ণ তেমনি ঝুঁকিপূর্ণ সমুদ্রের তলদেশে অভিযান পরিচালনা করা। কেন তা ঝুঁকিপূর্ণ তা একবার জানা দরকার। ইতিহাস ও বিজ্ঞানের বেশ মজার মিশেল রয়েছে এক্ষেত্রে। ১৯১১ সালের কথা। শরতেরই কোনো এক সময়ে গ্রিনল্যান্ডে বিশাল বরফ-স্তরের দক্ষিণ-পশ্চিমের একটি হিমবাহ থেকে বিকট শব্দ তুলে বরফের বিশাল এক খণ্ড বিচ্ছিন্ন হয়ে যায়। সমুদ্রের ঘনত্বের কারণে বরফ খণ্ডটি ভাসতে থাকে। এগিয়ে যেতে শুরু করে দক্ষিণের দিকে। সমুদ্রের স্রোত আর বাতাসের ধাক্কায় অত বড় বরফ আর টিকে থাকতে পারে না। আস্তে আস্তে গলতে শুরু করে।  এক বছর পর অর্থাৎ ১৯১২ সালের ১৪ এপ্রিল শীতল এক রাতের ঘটনা। ওইদিন আকাশে নেই চাঁদ। চারদিকে সমুদ্রের আওয়াজ আর ভয়াবহ ঠাণ্ডা। ১২৫ মিটার (৪১০ ফুট) দীর্ঘ ঐ আইসবার্গটির সঙ্গে যাত্রীবাহী জাহাজ আরএমএস টাইটানিকের ধাক্কা লাগে। যুক্তরাষ্ট্রের উদ্দেশে ইংল্যান্ডের সাদাম্পটন থেকে ছেড়ে জাহাজটির সেটি ছিল প্রথম সমুদ্র যাত্রা। সংঘর্ষের তিন ঘণ্টার মধ্যে জাহাজটি ডুবে যায়। ১৫০০’রও বেশি যাত্রী এবং জাহাজের ক্রু ঐ ঘটনায় প্রাণ হারায়। টাইটানিকের ধ্বংসাবশেষ এখন ক্যানাডার নিউফাউন্ডল্যান্ড উপকূল থেকে প্রায় ৪০০ মাইল (৬৪০ কিলোমিটার) দক্ষিণ-পূর্বে এক জায়গায় রয়েছে। এখানে সাগরের গভীরতা প্রায় ৩.৮ কিলোমিটার (১২,৫০০ ফুট)। একটি বরফ খণ্ডই যে এত বড় দুর্ঘটনার মূল কারণ তাতে কোনো সন্দেহ নেই। ওই অঞ্চলে এখনও বরফ খণ্ড ভেসে আসে। অর্থাৎ ওই এক বরফ খণ্ডই সমস্যা নয়। আরো অনেক বরফ খণ্ড সেখানে আছে। ২০১৯ সালের মার্চ থেকে আগস্ট মাসেই ১৫১৫টি আইসবার্গ দক্ষিণ দিকে ভেসে আটলান্টিক সাগরে জাহাজ চলাচলের পথে ঢুকে পড়েছিল। এ তো গেলো ওপরের কথা। এই অঞ্চলের সমুদ্রের তলদেশে অভিযান পরিচালনা আরও বড় প্রতিবন্ধকতার সামনে ফেলে দিতে পারে। প্রথমত সমুদ্রের নিচে সূর্যের আলো প্রবেশ করতে পারে না। তাই নির্দিষ্ট সীমানার পর আইসবার্গের আড়ালে অন্ধকার। সাগরের পানি সূর্যালোক শোধন করে প্রায় ১০০০ মিটার-এর চেয়ে গভীরে যেতে পারে না। সাগরের নিচে তাই অতল অন্ধকার। টাইটানিক যেখানে ডুবেছে সে জায়গাটি 'মিডনাইট জোন' নামে অধিক পরিচিত।  এবার আসা যাক সাম্প্রতিক ঘটনায়। যারা ডুবোজাহাজ নিয়ে সেখানে অভিযান পরিচালনা করতে গিয়েছিল তাদের অভিজ্ঞতা থেকে কিছু বিষয় জানা গেছে। সম্পূর্ণ অন্ধকারের মধ্য দিয়ে দু’ঘণ্টারও বেশি সময় ধরে সাগরের গভীরে নামার পর সাবমার্সিবলের আলোর নিচে হঠাৎ করেই সমুদ্রের তলদেশ এবং টাইটানিকের ধ্বংসাবশেষের কাঠামো ফুটে ওঠে। একটি ট্রাকের সাইজের সমান সাবমার্সিবলের লাইটের আলোতেও কয়েক মিটারের বেশি দেখা যাবে না! সঙ্গত কারণেই দিক হারানোর সম্ভাবনা থাকে বেশি। একারণে এরকম গভীরতায় ডুবোযান পরিচালনা করা একটি চ্যালেঞ্জিং কাজ। গত কয়েক দশক ধরে হাই রেজোলিউশন স্ক্যানিং করে টাইটানিকের ধ্বংসস্থলের একটি বিশদ মানচিত্র তৈরি করা হয়েছে। এটি ব্যবহার করে কোথায় কী আছে তা দেখা যায়। এছাড়া, সঙ্কেত পাঠানোর যেসব যন্ত্র বসানো হয়েছে তা ব্যবহার করেও সাবমার্সিবলের ক্রুরা দৃষ্টিসীমার বাইরে বিভিন্ন বস্তু এবং টাইটানিকের খোলের বিভিন্ন দিক সনাক্ত করতে পারেন। ডুবোজাহাজ চালকরা 'ইনারশিয়াল ন্যাভিগেশন' নামেও একটি পদ্ধতি ব্যবহার করেন। এতে অ্যাক্সিলোমিটার এবং জাইরোস্কোপের সাহায্যে তাদের অবস্থান এবং দূরত্ব শনাক্ত করা যায়। ওশানগেট কোম্পানির টাইটান সাবমার্সিবলটিতেও একটি অত্যাধুনিক ইনারশিয়াল ন্যাভিগেশন সিস্টেম রয়েছে, যা সমুদ্রের তলদেশে ডুবোযানটির গভীরতা এবং গতি পরিমাপ করতে পারে। অত্যাধুনিক প্রযুক্তি থাকার পরও সমুদ্রের তলদেশের অন্ধকার এবং গভীরতাকে ভালোভাবে যুঝতে পারার সক্ষমতা এখনও আমাদের তৈরি হয়নি।  তাছাড়া আরেকটি গোপনীয় চোরাস্রোতের কারণেও এখানে অভিযান পরিচালনায় সমস্যা রয়েছে। সমুদ্রবিজ্ঞানীরা একে বলেন 'বেন্থিক স্টর্ম'। সমুদ্রের তলদেশেও পানির চোরাস্রোত অনেক সময় পানি এদিক-সেদিক করে নেয়। আর এই এদিক-সেদিক করে নেওয়াও ডুবোজাহাজ পরিচালনায় সমস্যা করে।   তাহলে কেমন আছে টাইটানিক? ১০০ বছরেরও বেশি সময় পার হয়ে গেছে। এতদিন পর টাইটানিক পুরোপুরি ক্ষয়ে যাওয়ার কথা। শুরুর দিকে ডুবে যাওয়ার পর জাহাজের দুটি প্রধান অংশের সঙ্গে যখন সমুদ্রতলের সংঘর্ষ ঘটে তখন এর বড় অংশগুলি বিকৃত হয়ে যায়। সময়ের সঙ্গে সঙ্গে ব্যাকটেরিয়া জীবাণু জাহাজের লোহা খেয়ে ফেলে বরফের আকৃতির ‘রাস্টিকল’ তৈরি করে ও ধ্বংসকে ত্বরান্বিত করে। বিজ্ঞানীরা অনুমান করছেন, জাহাজটির পেছনের অংশে ব্যাকটেরিয়ার তৎপরতা বেশি, কারণ ঐ অংশে ক্ষয়ক্ষতির পরিমাণও বেশি। জাহাজের সামনের দিকের তুলনায় এটি ৪০ বছর আগে ক্ষয়ে যাচ্ছে। বিজ্ঞানীদের ধারণা সাগরতলে পলির প্রবাহের ফলে টাইটানিক একদিন পলিচাপা পড়ে যাবে। "
"পাকিস্তানে নিরাপত্তা বাহিনী-সন্ত্রাসীর তুমুল গোলাগুলি, নিহত ৫ ",পাকিস্তানের বেলুচিস্তানের শেরানির ধানা সার এলাকায় আজ রোববার তল্লাশিচৌকিতে সন্ত্রাসী হামলার ঘটনা ঘটেছে। এতে পুলিশের তিনজন কর্মকর্তা ও ফ্রন্টিয়ার কনস্ট্যাবুলারির (এফসি) একজন সদস্য নিহত হয়েছেন। এছাড়া নিরাপত্তাকর্মীদের পাল্টা গুলিতে একজন সন্ত্রাসীও নিহত হয়েছে। খবর ডনের। ,"   পাকিস্তানের বেলুচিস্তানের শেরানির ধানা সার এলাকায় আজ রোববার তল্লাশিচৌকিতে সন্ত্রাসী হামলার ঘটনা ঘটেছে। এতে পুলিশের তিনজন কর্মকর্তা ও ফ্রন্টিয়ার কনস্ট্যাবুলারির (এফসি) একজন সদস্য নিহত হয়েছেন। এছাড়া নিরাপত্তাকর্মীদের পাল্টা গুলিতে একজন সন্ত্রাসীও নিহত হয়েছে। খবর ডনের।  শেরানির ডেপুটি কমিশনার (ডিসি) বিলাল সাব্বির ডনকে সন্ত্রাসী হামলায় হতাহতের খবর নিশ্চিত করেছেন। তিনি জানান, সন্ত্রাসী ও নিরাপত্তা বাহিনীর মধ্যে প্রায় দুই ঘণ্টাব্যাপী গোলাগুলি হয়েছে।  এতে একজন এফসি সদস্য আহত হয়েছেন। তিনি শঙ্কামুক্ত বলে প্রতিবেদনে বলা হয়েছে। এ ছাড়া দুই সন্ত্রাসীও আহত হয়েছে। শেরানির ডিসি জানান, আহত দুই সন্ত্রাসী পালিয়ে যেতে সক্ষম হয়েছে। নিহত সন্ত্রাসীর লাশ সন্ত্রাসবিরোধী বিভাগে পাঠানো হয়েছে।   এ ছাড়া সাব্বির বলেন, শহীদ নিরাপত্তাকর্মীদের লাশ জোব জেলা হাসপাতালে নিয়ে যাওয়া হয়েছে।  বেলুচিস্তানের মুখ্যমন্ত্রী আব্দুল কুদুস বিজেঞ্জো এ হামলার নিন্দা জানিয়ে বলেন, সন্ত্রাসী কাপুরুষোচিত কর্মকাণ্ড দিয়ে নিরাপত্তা বাহিনীর মনোবল নষ্ট করতে পারবে না। তিনি আরও বলেছেন, নিরাপত্তাকর্মীদের এ আত্মত্যাগ জাতির জন্য আলোর মশাল। সাম্প্রতিক বছরগুলোতে পাকিস্তানে নিরাপত্তা বাহিনীর ওপর হামলার পরিমাণ বেড়েই চলেছে। পাকিস্তান ইন্সটিটিউট অব পিস স্টাডিজ (পিআইপিএস) তাদের দেওয়া পরিসংখ্যানে জানিয়েছে, ২০২১ সালের তুলনায় পাকিস্তানে ২০২২ সা।লে সন্ত্রাসী হামলা ২৭ শতাংশ বেড়েছে। গত বছর দেশটিতে ২৬২ টি সন্ত্রাসী হামলায় অন্তত ৪১৯ জন নিহত হয়, আহত হয়েছিল ৭৩৪ জন। পিআইপিএস একটি ইসলামাবাদভিত্তিক থিংক ট্যাঙ্ক।"
সড়কে মায়ের কোল থেকে ছিটকে পড়ে শিশু নিহত,পাবনার ঈশ্বরদীতে মোটরচালিত ভ্যান ও প্রাইভেটকারের মুখোমুখি সংঘর্ষে তাসনিয়া লামিয়া (৩) নামে এক শিশুর মৃত্যু হয়েছে। এ ঘটনায় ভ্যানচালকসহ আরও ২ জন আহত হয়েছেন। রোববার (২ জুলাই) দুপুর সাড়ে ১২টার দিকে উপজেলার মুলাডুলি ফার্মগেট এলাকায় এ ঘটনা ঘটে। ,"পাবনার ঈশ্বরদীতে মোটরচালিত ভ্যান ও প্রাইভেটকারের মুখোমুখি সংঘর্ষে তাসনিয়া লামিয়া (৩) নামে এক শিশুর মৃত্যু হয়েছে। এ ঘটনায় ভ্যানচালকসহ আরও ২ জন আহত হয়েছেন। রোববার (২ জুলাই) দুপুর সাড়ে ১২টার দিকে উপজেলার মুলাডুলি ফার্মগেট এলাকায় এ ঘটনা ঘটে।  নিহত তাসনিয়া মুলাডুলি শেখপাড়া গ্রামের সুমন আলীর মেয়ে। জানা যায়, রোববার দুপুর সাড়ে ১২টার দিকে মোটরচালিত ভ্যান যাত্রী নিয়ে মুলাডুলি বাজার থেকে দাশুড়িয়া যাওয়ার সময় ফার্মগেট এলাকায় পৌঁছালে বিপরীত দিক থেকে আসা প্রাইভেটকারের সঙ্গে মুখোমুখি সংঘর্ষ হয়। এ সময় ভ্যানের যাত্রী সাথি খাতুনের কোল থেকে তার শিশু সন্তান তাসনিয়া ছিটকে পড়ে। এতে ঘটনাস্থলেই তার মৃত্যু হয়। এ সময় ভ্যানচালকসহ আরও ২ জন গুরুতর আহত হয়। খবর পেয়ে পাকশী হাইওয়ে থানা পুলিশ নিহতের লাশ উদ্ধার করে। পাকশী হাইওয়ে থানার ওসি আশিষ কুমার স্যান্নাল বলেন, নিহতের লাশ উদ্ধার করে মর্গে পাঠানো হয়েছে। আইনি প্রক্রিয়া শেষে নিহতের লাশ পরিবারের কাছে হস্তান্তর করা হবে।"
‘বিপদে পড়তে না চাইলে ভিডিওগুলো নামিয়ে ফেলুন’,ঈদের মুক্তি পাওয়া সবচেয়ে আলোচিত সিনেমা ‘প্রিয়তমা’র বেশ কিছু ভিডিও ক্লিপ সোশ্যাল মিডিয়ায় ছড়িয়ে পড়েছে। যা প্রেক্ষগৃহ থেকে মুঠোফোনে ধারণ করা হয়েছে। এজন্য সাইবার ক্রাইমের দ্বারস্থ হয়েছেন পরিচালক।,"ঈদের মুক্তি পাওয়া সবচেয়ে আলোচিত সিনেমা ‘প্রিয়তমা’র বেশ কিছু ভিডিও ক্লিপ সোশ্যাল মিডিয়ায় ছড়িয়ে পড়েছে। যা প্রেক্ষগৃহ থেকে মুঠোফোনে ধারণ করা হয়েছে। এজন্য সাইবার ক্রাইমের দ্বারস্থ হয়েছেন পরিচালক। ‘প্রিয়তমা’ ছবির পরিচালক হিমেল আশরাফ বলেন, ‘হল থেকে ভিডিও করে যারা অনলাইনে দিচ্ছেন, তাদের তালিকা সাইবার ক্রাইমে দেওয়া হয়েছে। যদি বিপদে পড়তে না চান, তবে হল থেকে ধারণ করা সিনেমার ভিডিওগুলো নামিয়ে ফেলুন। প্রায় ২২ হাজার ফুটেজ আমরা ডিলিট করেছি এবং করছি।’    অর্থের বিনিময়ে সিনেমার মিথ্যা রিভিউকারীদের উদ্দেশ্যে এই নির্মাতা বলেন, ‘সিনেমা একটি প্রোডাক্ট। টাকার বিনিময়ে আপনি কোনো একটা সিনেমার প্রশংসা, সুনাম করতেই পারেন (যদিও আমি মনে করে সিনেমার দম থাকলে এ সবের কোনো দরকার পড়ে না)। কেউ যদি আপনাকে টাকা দেয় আপনি সারা দিন সেই সিনেমার মিথ্যা বা সত্য গুণগান করতে থাকেন, নো প্রবলেম। কিন্তু আপনি একটা সিনেমা থেকে টাকা খেয়ে অন্য সিনেমার মিথ্যা বদনাম করবেন, অপপ্রচার করবেন, খারাপ রিভিউ দেবেন সেটা কিন্তু অন্যায়, অপরাধ।’ প্রিয়তমা সিনেমার একটি দৃশ্য। ছবি: সংগৃহীত হিমেল আশরাফের কথায়, ‘কোনো সিনেমাই ত্রুটি মুক্ত নয়, আপনি সিনেমা দেখেন, ভালো না লাগলে অবশ্যই গঠনমূলক সমালোচনা করবেন। কিন্তু যদি টাকা খেয়ে সিনেমার বদনাম করেন তাইলে আপনি একটা অসৎ মানুষ, আপনার বিচার হবে, অবশ্যই হবে। প্রকৃতিই আপনার বিচার করবে। আর যারা এসব করায় তারাও সমান অপরাধী, অসৎ, বিবেকহীন এবং পরাজিত অমানুষ।’ অন্যদিকে সুড়ঙ্গ টিমের নায়িকা তমাও জানিয়েছেন তাদের ছবির ভিডিও ক্লিপসও ছড়িয়ে অনলাইনে। যারা এটা করছেন তাদের বিরুদ্ধে সাইবার ক্রাইমে অভিযোগ দায়ের করা হয়েছে।"
২৮ বছর পর যাবজ্জীবন সাজাপ্রাপ্ত দুই আসামি গ্রেপ্তার,ময়মনসিংহের ভালুকায় চাঞ্চল্যকর কালু ফকির হত্যা মামলায় ২৮ বছর পর যাবজ্জীবন সাজাপ্রাপ্ত দুই আসামিকে গ্রেপ্তার করেছে পুলিশ। শনিবার (১ জুলাই) রাতে উপজেলার মাহমুদপুর মুখীরঘাট এলাকা থেকে তাদেরকে গ্রেপ্তার করা হয়। ,"ময়মনসিংহের ভালুকায় চাঞ্চল্যকর কালু ফকির হত্যা মামলায় ২৮ বছর পর যাবজ্জীবন সাজাপ্রাপ্ত দুই আসামিকে গ্রেপ্তার করেছে পুলিশ। শনিবার (১ জুলাই) রাতে উপজেলার মাহমুদপুর মুখীরঘাট এলাকা থেকে তাদেরকে গ্রেপ্তার করা হয়।  আসামিরা হলেন উপজেলার বিরুনিয়া ইউনিয়নের চান্দরাটি এলাকার মৃত চেরাগ আলী ফকিরের দুই ছেলে আনিছ (৬০) ও আলম (৬৩)। ভালুকা থানার ওসি কামাল হোসেন বলেন, কালু ফকির হত্যা মামলার যাবজ্জীবন সাজাপ্রাপ্ত ওই আসামিরা অনেকদিন যাবৎ আত্মগোপনে ছিল। শনিবার রাতে উপজেলার মাহমুদপুর মুখীরঘাট এলাকায় অভিযান চালিয়ে তাদের গ্রেপ্তার করা হয়। সকালে তাদেরকে আদালতের মাধ্যমে কারাগারে পাঠানো হয়েছে।"
মাদারীপুরে হাতকড়া নিয়ে পালিয়ে যাওয়া সেই আসামি গ্রেপ্তার,মাদারীপুরের ডাসারে হাতকড়া নিয়ে পালিয়ে যাওয়া আসামি খোকন মুন্সিকে গ্রেপ্তার করেছে পুলিশ । শনিবার (১ জুলাই) রাতে ডাসার উপজেলার ভাউতলি এলাকা থেকে তাকে গ্রেপ্তার করা হয়।,"মাদারীপুরের ডাসারে হাতকড়া নিয়ে পালিয়ে যাওয়া আসামি খোকন মুন্সিকে গ্রেপ্তার করেছে পুলিশ । শনিবার (১ জুলাই) রাতে ডাসার উপজেলার ভাউতলি এলাকা থেকে তাকে গ্রেপ্তার করা হয়। গ্রেপ্তার খোকন মুন্সি ডাসার উপজেলার পূর্ব মাইজপাড়া গ্রামের মোতালেব মুন্সির ছেলে। জানা যায়, শনিবার দুপুর ১২টার দিকে ডাসার থানা পুলিশ অভিযান চালিয়ে ওয়ারেন্টভুক্ত খোকন মুন্সিকে গ্রেপ্তার করে। পরে তাকে মোটরসাইকেলে করে থানায় নিয়ে যাওয়ার সময় বয়াতিবাড়ি নামক স্থান থেকে কৌশলে হাতকড়াসহ পালিয়ে যায়। জেলা ও ডাসার থানা পুলিশ যৌথ অভিযান চালিয়ে ১২ ঘণ্টার মধ্যে উপজেলার কাজিবাকাই ইউনিয়নের ভাউতলি গ্রামের পাট ক্ষেত থেকে হাতকড়াসহ গ্রেপ্তার করে।  ডাসার থানার ওসি মো. হাসানুজ্জামান বলেন, পলাতক আসামি খোকন মুন্সিকে ১২ ঘণ্টার মধ্যে গ্রেপ্তার করতে সক্ষম হয়েছি। তাকে আদালতের মাধ্যমে কারাগারে পাঠানো হবে।"
শিবচরে বর্জ্য ব্যবস্থাপনা ইউনিটের ভিত্তি প্রস্তর স্থাপন করলেন চিফ হুইপ,মাদারীপুরের শিবচরে নিরাপদ পানি  সরবরাহ এবং স্যানিটেশন ব্যবস্থার সম্প্রসারণ ও উন্নয়ন ‘প্রকল্পের আওতায় নির্মাণাধীন বর্জ্য ব্যবস্থাপনা ইউনিটের ভিত্তি প্রস্তর স্থাপন করা হয়েছে।,"মাদারীপুরের শিবচরে নিরাপদ পানি  সরবরাহ এবং স্যানিটেশন ব্যবস্থার সম্প্রসারণ ও উন্নয়ন ‘প্রকল্পের আওতায় নির্মাণাধীন বর্জ্য ব্যবস্থাপনা ইউনিটের ভিত্তি প্রস্তর স্থাপন করা হয়েছে। শনিবার (১ জুলাই) শিবচর  পৌরসভার চরশ্যামাইল এলাকায় বর্জ্য ব্যবস্থাপনা ইউনিটের ভিত্তি প্রস্তর স্থাপন করেন জাতীয় সংসদের চিফ হুইপ ও মাদারীপুর-১ (শিবচর) আসনের সংসদ সদস্য নূর-ই-আলম চৌধুরী লিটন।     এ সময় অন্যান্যদের মধ্যে উপস্থিত ছিলেন জেলা প্রশাসক মো. মারুফুর রশীদ খান, পুলিশ সুপার মো. মাসুদ আলম, স্থানীয় সরকার বিভাগের উপ-পরিচালক মো. নজরুল ইসলাম, জনস্বাস্থ্য প্রকৌশল অধিদপ্তরের নির্বাহী প্রকৌশলী ও প্রকল্প প্রকল্প পরিচালক মো. শফিকুল আলম,  প্রকল্প পরিচালক সুশান্ত রঞ্জন রায়, উপজেলা চেয়ারম্যান বীর মুক্তিযোদ্ধা আ. লতিফ মোল্লা, ইউএনও মো. রাজিবুল ইসলাম, পৌর মেয়র মো. আওলাদ হোসেন খান, শিবচর থানার ওসি মো. আনোয়ার হোসেন, জনস্বাস্থ্য প্রকৌশল অধিদপ্তরের সহকারী প্রকৌশলী শামীমা নাসরিন, উপজেলা আওয়ামী লীগের সাধারণ সম্পাদক ডা. মো. সেলিম, পৌর আওয়ামী লীগের সভাপতি মো. তোফাজ্জেল হোসেন খান তোতাসহ আরও অনেকে।"
'টাইটান' নিয়ে 'টাইটানিক' নির্মাতার মন্তব্য,ডুবোজাহাজ টাইটানের ঘটনা নিয়ে তোলপাড় গোটা বিশ্ব। নানা জায়গায় নানা মত পাওয়া যাচ্ছে। সম্প্রতি টাইটানিকের নির্মাতা জেমস ক্যামেরন জানালেন তিনি আগেই আন্দাজ করেছিলেন টাইটানের পরিণতি কি হতে পারে। নিজের অভিজ্ঞতা থেকেই তিনি বলছেন যে আগেই বুঝতে পেরেছিলেন। ,"   ডুবোজাহাজ টাইটানের ঘটনা নিয়ে তোলপাড় গোটা বিশ্ব। নানা জায়গায় নানা মত পাওয়া যাচ্ছে। সম্প্রতি টাইটানিকের নির্মাতা জেমস ক্যামেরন জানালেন তিনি আগেই আন্দাজ করেছিলেন টাইটানের পরিণতি কি হতে পারে। নিজের অভিজ্ঞতা থেকেই তিনি বলছেন যে আগেই বুঝতে পেরেছিলেন।  ১৯৩৩ সালে টাইটানিক ছবি নির্মাণের আগে ঘটনাস্থলে ক্যামেরনকে ৩৩ বার যেতে হয়েছে। ১৯১২ সালে ডুবে যাওয়া এই জাহাজ নিয়ে চলচ্চিত্র নির্মাণের সময় তাকে কিছুটা হলেও পরীক্ষা-নিরীক্ষা করতে হয়েছে। যেদিন টাইটান ডুবে যায় সেদিন তিনি একটি জাহাজে ঘুমিয়ে ছিলেন। তাই সঙ্গে সঙ্গেই জানতে পারেননি। যখন জানতে পারেন যে ডুবোযানটি একই সময়ে তার নেভিগেশন ও যোগাযোগ দুটোই হারিয়ে ফেলেছে, তখনই তিনি তাৎক্ষনিকভাবে একটি বিপর্যয়ের আশঙ্কা করেছিলেন। 'আমি বুঝতে পারছিলাম কী হয়েছে। ডুবোযানটির ইলেকট্রনিক ও যোগাযোগ ব্যবস্থা নিষ্ক্রিয় হয়ে পড়েছে, একই সঙ্গে এর ট্র্যাকিং ট্রান্সপন্ডারও অকেজো হয়ে গেছে, তখনই বুঝেছি- এটা শেষ।'   তিনি আরও বলেন, 'এ ধরনের ডুবোযানের বিষয়ে যার কাজ করেন তাদের কয়েকজনের সঙ্গে আমি সাথে সাথেই ফোনে যোগাযোগ করি। এক ঘণ্টার মধ্যেই আমি কিছু তথ্য পেয়ে যাই- তারা পানির নিচে অবতরণ করছে। ৩,৫০০ মিটার গভীরে। তারা যাচ্ছিল ৩,৮০০ মিটার নিচে সমুদ্রের তলদেশের দিকে। যখন শুনলাম টাইটানের সঙ্গে যোগাযোগ বিচ্ছিন্ন হয়ে গেছে এবং নেভিগেশন বারেও আর ডুবোজাহাজটিকে দেখা যাচ্ছে না তখনই চরম বিপর্যয়ের আশঙ্কা করেছি। প্রচন্ড শক্তিজনিত বিপর্যয় না ঘটলে যোগাযোগ ও নেভিগেশন একই সময়ে হারায় না।'  উল্লেখ্য, ২৫ জুন নিখোঁজ হয়ে যাওয়া টাইটানের পাঁচজন আরোহীই মারা গেছেন। ডুবোযানটি 'বিপর্যয়কর ইমপ্লোশন' এর শিকার হয়েছিল বলে আমেরিকান কোস্ট গার্ড ধারণা করছেন। "
আগামী ৩ দিন দেশজুড়ে বাড়তে পারে বৃষ্টির প্রবণতা,আগামী ৭২ ঘণ্টা বা তিন দিনে দেশে বৃষ্টিপাতের প্রবণতা বৃদ্ধি পেতে পারে বলে আবহাওয়া অফিস জানিয়েছে। তবে সারাদেশে দিন ও রাতের তাপমাত্রা প্রায় অপরিবর্তিত থাকতে পারে।,"আগামী ৭২ ঘণ্টা বা তিন দিনে দেশে বৃষ্টিপাতের প্রবণতা বৃদ্ধি পেতে পারে বলে আবহাওয়া অফিস জানিয়েছে। তবে সারাদেশে দিন ও রাতের তাপমাত্রা প্রায় অপরিবর্তিত থাকতে পারে। রোববার সকাল ৯টা থেকে পরবর্তী ২৪ ঘণ্টার আবহাওয়ার পূর্বাভাসে জানানো হয়েছে, রংপুর, রাজশাহী, ময়মনসিংহ ও সিলেট বিভাগের অধিকাংশ জায়গায় এবং ঢাকা, খুলনা, বরিশাল ও চট্টগ্রাম বিভাগের অনেক জায়গায় অস্থায়ীভাবে দমকা হাওয়াসহ হালকা থেকে মাঝারী ধরনের বৃষ্টি অথবা বজ্রসহ বৃষ্টি হতে পারে। সেইসাথে দেশের কোথাও কোথাও মাঝারী ধরনের ভারী থেকে অতি ভারী বর্ষণ হতে পারে। ঢাকায় আজ সূর্যাস্ত সন্ধ্যা ৬টা ৫০ মিনিটে এবং আগামীকাল সূর্যোদয় ভোর ৫টা ১৫ মিনিটে। আজ সকাল ৬টায় ঢাকায় বাতাসের আপেক্ষিক আদ্রতা ছিল ৯৫ শতাংশ। শনিবার দেশের সর্বোচ্চ তাপমাত্রা ছিল যশোরে ৩৫ দশমিক ৪ ডিগ্রি সেলসিয়াস। আজ দেশের সর্বনিম্ন তাপমাত্রা রেকর্ড করা হয়েছে টাঙ্গাইলে ২৩ দশমিক ৫ ডিগ্রি সেলসিয়াস। ঢাকায় গতকাল সর্বোচ্চ ৩১ দশমিক ৮ ডিগ্রি সেলসিয়াস আজ সর্বনিম্ন তাপমাত্রা ২৪ দশমিক ৮ ডিগ্রি সেলসিয়াস তাপমাত্রা রেকর্ড করা হয়েছে।  গত ২৪ ঘণ্টায় নেত্রকোনায় সর্বোচ্চ ১২৪ মিলিমিটার, ময়মনসিংহে ১২৩ মিলিমিটার, ইশ্বরদীতে ৮৪ মিলিমিটার এবং ঢাকায় ৮০ মিলিমিটার বৃষ্টিপাত রেকর্ড করা হয়েছে। আবহাওয়া চিত্রের সংক্ষিপ্তসারে বলা হয়েছে, মৌসুমী বায়ুর অক্ষ পাঞ্জাব, হরিয়ানা, উত্তর প্রদেশ, মধ্য প্রদেশ, বিহার, পশ্চিমবঙ্গ ও বাংলাদেশের উত্তরাঞ্চল হয়ে আসাম পর্যন্ত বিস্তৃত রয়েছে। মৌসুমী বায়ু বাংলাদেশের উত্তরাঞ্চলে সক্রিয় এবং তা অন্যত্র মোটামুটি সক্রিয় ও উত্তর বঙ্গোপসাগরে মাঝারী অবস্থায় রয়েছে।"
"উত্তাল ফ্রান্স, এবার মেয়রের বাড়িতে তাণ্ডব","কোনোভাবেই থামছে না ফ্রান্সে সহিংসতা। টানা পঞ্চম রাতের মতো দেশটির বিভিন্ন শহরে বিক্ষোভ অব্যাহত রয়েছে। আজ রোববার বিবিসির লাইভ প্রতিবেদনে বলা হয়েছে, গতকাল রাতে মার্সেই শহরে পুলিশ ও বিক্ষোভকারীদের মধ্যে ব্যাপক সংঘর্ষ হয়েছে। ","কোনোভাবেই থামছে না ফ্রান্সে সহিংসতা। টানা পঞ্চম রাতের মতো দেশটির বিভিন্ন শহরে বিক্ষোভ অব্যাহত রয়েছে। আজ রোববার বিবিসির লাইভ প্রতিবেদনে বলা হয়েছে, গতকাল রাতে মার্সেই শহরে পুলিশ ও বিক্ষোভকারীদের মধ্যে ব্যাপক সংঘর্ষ হয়েছে।  দেশটির কর্তৃপক্ষ জানিয়েছেন, রাতজুড়ে হামলাকারীরা প্যারিসের শহরতলির লহায়া-লেস-রোজেসের মেয়রের বাড়িতে হামলা চালিয়েছে। দেশটির স্থানীয় সময় রাত দেড়টায় এ হামলার ঘটনা ঘটে। সেই সময় ভিনসেন্ট জিনব্রুন তার অফিসে ছিলেন।   তবে এ সময় মেয়রের স্ত্রী এবং দুই সন্তান ঘুমিয়ে ছিলেন। অজ্ঞাত হামলাকারীরা তাদের বাড়ির গেট দিয়ে গাড়িতে করে হামলা চালায় এবং গাড়িতে আগুন জ্বালিয়ে দেয়।  বিবিসি বলছে, জিনব্রুনের স্ত্রী ও সন্তানেরা পালানোর চেষ্টা করলে তাদের ওপর আতশবাজি দিয়ে হামলা চালানো হয়। এতে মেয়রের এক সন্তান আহত হয়েছে।  এ ঘটনাকে জিনব্রুন হত্যাচেষ্টা হিসেবে উল্লেখ করেছেন। দেশটির পুলিশ এ ঘটনার তদন্ত শুরু করেছে।  আলজেরীয় বংশোদ্ভূত ১৭ বছর বয়সী তরুণ নাহেল মেরজুকের মৃত্যুর পর গত মঙ্গলবার থেকেই ফ্রান্সজুড়ে বিক্ষোভ ছড়িয়ে পড়েছে। ফ্রান্সের স্বরাষ্ট্রমন্ত্রী এক টুইট বার্তায় জানিয়েছেন, শনিবার রাতেই অন্তত ৪২৭ জনকে গ্রেপ্তার করা হয়েছে। এ ছাড়া চলমান সহিংসতা শনিবারেই ফ্রান্সের বিভিন্ন শহরে প্রায় ৪৫ হাজার পুলিশ সদস্য মোতায়েন করা হয়। দেশটির স্বরাষ্ট্র মন্ত্রণালয়ের পক্ষ থেকে বলা হয়েছে, গত চার দিনে অন্তত ২৩০০ জনকে গ্রেপ্তার করা হয়েছে, তার মধ্যে শুক্রবার রাতেই গ্রেপ্তার করা হয় ১৩১১ জনকে। ফ্রান্সের বিচার মন্ত্রী বলেছেন, গ্রেপ্তারকৃতদের মধ্যে ৩০ শতাংশেরই বয়স ১৮ বছরের কম।  গত মঙ্গলবার ফ্রান্সের রাজধানী প্যারিসের নানতেরে এলাকায় নাহেল এম নামের ওই তরুণ গাড়ি চালিয়ে যাবার সময় ট্রাফিক পুলিশ তাকে থামতে বলে। সে না থামলে পুলিশ খুব কাছে থেকে তাকে গুলি করে। সামাজিক যোগাযোগমাধ্যমে ছড়িয়ে পড়া এক ভিডিওতে দেখা যায়, একজন পুলিশ অফিসার একটি গাড়ির চালকের দিকে বন্দুক তাক করে আছে। এর পর একটি গুলির শব্দ শোনা যায় এবং তারপর গাড়িটি থেমে যায়। বুকে গুলিবিদ্ধ নাহেলকে জরুরি চিকিৎসা দেওয়া হলেও বাঁচানো যায়নি। গুলিবর্ষণকারী অফিসারটিকে হত্যার অভিযোগে আটকও করা হয়। ওই দিনের পর থেকেই অগ্নিগর্ভ ফ্রান্স।  "
"শরীয়তপুরের চরাঞ্চলে বালু উত্তোলন, পদ্মার ভাঙন তীব্র হওয়ার আশঙ্কা","শরীয়তপুরের ভেদরগঞ্জ উপজেলার কাঁচিকাঁটা চরাঞ্চলের বিভিন্ন স্থানে ড্রেজার (বালু উত্তোলনকারী মেশিন) বসিয়ে চলছে অবৈধভাবে বালু উত্তোলন। উপজেলার চর কাঁচিকাঁটা ইউনিয়নের বিভিন্ন চরের নালা, পুকুর ও ফসলি জমিতে ড্রেজার মেশিন বসিয়ে একটি অসাধু চক্র অবৈধভাবে বালু উত্তোলন করছে বলে অভিযোগ করেছে এলাকাবাসী। এতে পদ্মা পারের বিভিন্ন গ্রামের ফসলের ক্ষেত, বসতবাড়ি ও অনেকগুলো বাগান হুমকির মুখে পড়েছে। এভাবে বালু উত্তোলন করায় আসন্ন বর্ষা মৌসুমে পদ্মার ভাঙন তীব্র আকার ধারণ করবে বলে আশঙ্কা প্রকাশ করেছেন চরাঞ্চলের কৃষকরা।","শরীয়তপুরের ভেদরগঞ্জ উপজেলার কাঁচিকাঁটা চরাঞ্চলের বিভিন্ন স্থানে ড্রেজার (বালু উত্তোলনকারী মেশিন) বসিয়ে চলছে অবৈধভাবে বালু উত্তোলন। উপজেলার চর কাঁচিকাঁটা ইউনিয়নের বিভিন্ন চরের নালা, পুকুর ও ফসলি জমিতে ড্রেজার মেশিন বসিয়ে একটি অসাধু চক্র অবৈধভাবে বালু উত্তোলন করছে বলে অভিযোগ করেছে এলাকাবাসী। এতে পদ্মা পারের বিভিন্ন গ্রামের ফসলের ক্ষেত, বসতবাড়ি ও অনেকগুলো বাগান হুমকির মুখে পড়েছে। এভাবে বালু উত্তোলন করায় আসন্ন বর্ষা মৌসুমে পদ্মার ভাঙন তীব্র আকার ধারণ করবে বলে আশঙ্কা প্রকাশ করেছেন চরাঞ্চলের কৃষকরা। রবিবার (২ জুলাই) সরেজমিন গিয়ে জানা যায়, উপজেলার কাঁচিকাঁটা ইউনিয়নে অবৈধভাবে কৃষিজমি থেকে ড্রেজার মেশিন দিয়ে মাটি উত্তোলন যেন থামছেই না। ইউনিয়নের ৬টি পয়েন্টে ১২টি ড্রেজার মেশিন প্রতিনিয়ত মাটি উত্তোলন করে চলছে। এ কারণে উপজেলার তিন ফসলি জমি ও কৃষিক্ষেতগুলো একের পর এক বিলীন হয়ে যাচ্ছে। এ বিষয়ে ক্ষতিগ্রস্ত অর্ধ শতাধিক জমির মালিক বারবার স্থানীয় চেয়ারম্যানসহ সংশ্লিষ্ট কর্তৃপক্ষ বরাবর অভিযোগ করেও কোনো প্রতিকার পাচ্ছেন না। নিরুপায় হয়ে তারা এখন ড্রেজার ব্যবসায়ী চক্রের কাছে জিম্মি হয়ে পড়েছেন।    কাঁচিকাঁটা ইউনিয়ন আওয়ামীলীগের সাধারন সম্পাদক বিপ্লব দেওয়ান জানান, বোরকাটি বাজারের দক্ষিণ পাশে মেইন রাস্তা দিয়ে হাটে যাতায়াতের জন্য একমাত্র ব্রিজের পাশের খালে গত কয়েক মাস ধরে কয়েকটি ড্রেজার মেশিন বসিয়ে বালু উত্তোলন করে বসতভিটে ভরাট করছেন স্থানীয় ইউনিয়ন চেয়ারম্যানের ভাতিজা সাইফুল দেওয়ান।’ ওই ব্যক্তি বালুর ব্যবসা করেন বলেও জানান তিনি। তিনি বলেন, ‘বাজারের পাশে গর্ত করে যেমনে বালু তুলতেছে তাতে বর্ষা আসলে পদ্মা এলাকার রাস্তাঘাট, ব্রিজ ও হাট বাজার ক্ষতির মুখে পড়বে।’ এ বিষয়ে বালু উত্তোলনকারী খবির দেওয়ান বলেন, ‘যারা তার কাছ থেকে বালু কিনে নিচ্ছেন, তারাই ড্রেজার মেশিন চালানোর ফলে সৃষ্ট সব সমস্যা সমাধান করবেন বলে তাকে আশ্বস্ত করেছেন। এরপরই তিনি বালু উত্তোলন শুরু করেন।’ সম্প্রতি ওই ইউনিয়নে গিয়ে দেখা যায় অবৈধভাবে অন্তত ১২টি ড্রেজার চালু রয়েছে। এসব মেশিন দিয়ে দিন রাত বালু উত্তোলন করা হচ্ছে এবং পাইপ দিয়ে ভরাট কাজে বালুগুলো সরবরাহ করা হচ্ছে। ইউনিয়নের বোরকাটি মৌজার বোরকাটি বাজারের পাশে এবং সরকারি সামাজিক বনায়নের পাশে সাইফুল দেওয়ানের দুটি, কৃষ্ণপুর খালে খবির দেওয়ানের দুটি, মান্দার তলি খালে নুরু খানের ১টি, সাবেক ৩নং ওয়ার্ডের মেম্বার নাজির খানের চলে দুটি, ৪নং ওয়ার্ডের মেম্বার মিজান সরদারের চলে দুটি ড্রেজার মেশিন দিয়ে বালু উত্তোলন করা হচ্ছে। এ ছাড়া ইউনিয়নের দক্ষিণ মাথাভাঙ্গা গ্রাম ও মরিচা কান্দি চর জিংকিং বাজারের পাশে চলমান রয়েছে আরও দুটি ড্রেজার। ইউনিয়ন যুবলীগের সভাপতি লিটন দেওয়ান বলেন, পদ্মা নদীর দুর্গম চরগুলোয় প্রশাসনের লোকজনের যাতায়াত কষ্টকর হওয়ায় বালু উত্তোলনের কাজ চলছে অবাধে। উপজেলা সহকারী কমিশনার (ভূমি) মো. ইমামুল হাফিজ নাদিম বলেন, এখন পর্যন্ত যেখান থেকেই ড্রেজিংয়ের অভিযোগ এসেছে সেখানেই আমরা অভিযান পরিচালনা করেছি। এটি বন্ধে আমাদের সবাইকে সচেতন হতে হবে। অবৈধ ড্রেজার বন্ধে আমাদের অভিযান সবসময় অব্যাহত আছে এবং থাকবে। এ বিষয়ে ভেদরগঞ্জ উপজেলা নির্বাহী কর্মকর্তা (ইউএনও) আব্দুল্লাহ আল মামুন জানান, চরাঞ্চলে শিগগিরই অভিযান চালানো হবে। ড্রেজার দিয়ে অবৈধভাবে যারা বালু উত্তোলন করছেন তাদের আইনের আওতায় আনা হবে।  "
মার্টিনেজকে দেখার টিকিট শেষ মাত্র ২ ঘণ্টায়,আগামীকাল বাংলাদেশে আসছে আর্জেন্টিনার বিশ্বকাপজয়ী গোলরক্ষক এমিলিয়ানো মার্টিনেজ। তার মূল সফর অবশ্য ভারতে। সেই সফরেরই একটি ছোট অংশ হিসেবে আগে বাংলাদেশের মাটিতে পা রাখবেন মার্টিনেজ। এরপর উড়াল দেবেন ওপার বাংলার কলকাতার উদ্দেশ্যে। ,"আগামীকাল বাংলাদেশে আসছে আর্জেন্টিনার বিশ্বকাপজয়ী গোলরক্ষক এমিলিয়ানো মার্টিনেজ। তার মূল সফর অবশ্য ভারতে। সেই সফরেরই একটি ছোট অংশ হিসেবে আগে বাংলাদেশের মাটিতে পা রাখবেন মার্টিনেজ। এরপর উড়াল দেবেন ওপার বাংলার কলকাতার উদ্দেশ্যে।  মার্টিনেজ কলকাতায় পৌঁছে মোহনবাগান ক্লাবের একটি প্রদর্শনী ম্যাচে অংশ নেওয়ার পাশাপাশি আরেকটি অনুষ্ঠানেও যোগ দেবেন। মার্টিনেজের এই সফরকে ঘিরে ভারতে তৈরি হয়েছে তুমুল উন্মাদনা। ভারতের একাধিক সংবাদমাধ্যমের খবরে জানা যায়, বিক্রি শুরুর পর মাত্র দুই ঘন্টাতেই মার্টিনেজের প্রদর্শনী ম্যাচের সব টিকিট।  আগামী ৪ জুলাই বিকেল বিকেল সাড়ে ৪টার দিকে মোহনবাগের জার্সি গায়ে প্রদর্শনী ম্যাচে মাঠে নামবেন বিশ্বকাপজয়ী এই তারকা। এই ম্যাচের জন্য বিনামূল্যে টিকিট দেওয়া হয়েছে শনিবার (১ জুলাই)। টিকিট বিক্রি শুরু করার পর মাত্র দুই ঘন্টাতেই কাউন্টার থেকে সব টিকিট শেষ হয়ে গেছে।   হিন্দুস্তান টাইমসের এক প্রতিবেদনে জানা যায়, শনিবার দুপুর ২টা থেকে ক্লাবের সদস্য এবং সমর্থকদের জন্য বিনামূল্যে টিকিট দেওয়া শুরু হয়েছিলো। ক্লাবের প্রত্যেক সদস্যকে তাদের মেম্বারশিপ কার্ডে একটি করেই টিকিট দেওয়া হয়।  আর সমর্থকদের জন্য দেওয়া হয় সর্বোচ্চ দুটি করে টিকিট। ইডেনের উল্টোদিকে পিডব্লিউডি গ্যালারির কাউন্টারে দুপুর থেকেই লম্বা লাইন তৈরি হয়ে যায়। দুই ঘন্টা না পেরোতেই সব টিকিট শেষও হয়ে যায়। অনেকে টিকিট না পেয়ে হতাশ হয়েই বাড়ি ফিরেছেন।  প্রদর্শনী ম্যাচের পাশাপাশি ৪ জুলাই মিলনমেলা প্রাঙ্গণে তিনি একটি অনুষ্ঠানে যোগ দেবেন মার্টিনেজ। সেখানেই সংবর্ধনাও দেওয়া হবে তাকে। সেকেহ্নে একটি আলোচনা সভায় নিজের জীবন আর ফুটবলের নেপথ্য কাহিনী নিয়েও কথা বলবেন বিশ্বকাপ জয়ী এই তারকা। এই অনুষ্ঠান টিকিট কেটে দেখতে পারবে সাধারণ মানুষ। অনলাইনে বিক্রিত এই টিকিটের সর্বনিম্ন মূল্য ৪৯৯ টাকা (ভারতীয় মুদ্রায়)। This is the General Ticket for the special match & special guest Emi Martinez at Mohun Bagan Ground on 4th July, 2023 #JoyMohunBagan #EmiMartinez #MarinersBaseCamp pic.twitter.com/Y0M1uKLkGI"
ভোমরা স্থলবন্দরে প্রথম চালানেই ভারত থেকে এসেছে ৬ ট্রাক কাঁচামরিচ ,পাঁচদিনের ঈদের ছুটি শেষে সাতক্ষীরার ভোমরা স্থলবন্দরে শুরু হয়েছে আমদানি-রপ্তানি। আর প্রথম চালানেই ভারত থেকে এসেছে কাঁচামরিচ বোঝাই ৬টি ট্রাক।,"পাঁচদিনের ঈদের ছুটি শেষে সাতক্ষীরার ভোমরা স্থলবন্দরে শুরু হয়েছে আমদানি-রপ্তানি। আর প্রথম চালানেই ভারত থেকে এসেছে কাঁচামরিচ বোঝাই ৬টি ট্রাক। রোববার (২ জুলাই) বেলা ১১টায় স্বাভাবিক আমদানি-রপ্তানি কার্যক্রম শুরুর পর বেলা ১২টা পর্যন্ত ২১টি পাথর বোঝাই ট্রাক ও ৬টি কাঁচামরিচ বোঝাই ভারতীয় ট্রাক বাংলাদেশে প্রবেশ করেছে।    ভোমরা স্থলবন্দর সিএন্ডএফ এজেন্টস্ এসোসিয়েশনের সাধারণ সম্পাদক মাকসুদ খান বিষয়টি নিশ্চিত করেছেন। তিনি জানান, ঈদুল আযহার কারণে ২৭ জুন থেকে শনিবার পর্যন্ত ভোমরা স্থলবন্দরে ছুটি ছিল। ফলে টানা পাঁচদিন বাংলাদেশ পারের ভোমরা স্থলবন্দরে কোন আমদানি ও রপ্তানি হয়নি। তেমনি ভারতের ঘোজাডাঙ্গা বন্দর থেকে আসেনি কোনো পণ্য। ছুটি শেষে রোববার প্রথম পণ্য বোঝাই ট্রাক-লরি প্রবেশের পর থেকে ফের ভোমরা স্থলবন্দরে স্বাভাবিক আমদানি রপ্তানি কার্যক্রম শুরু হয়।  "
দেশ ভ্রমণের অভিজ্ঞতা থেকে বাংলাদেশকে মর্যাদাপূর্ণ অবস্থানে নিয়ে এসেছি: প্রধানমন্ত্রী,"প্রধানমন্ত্রী শেখ হাসিনা বলেছেন, ‘বাংলাদেশের সব জায়গায় আমি ঘুরেছি। মাইলের পর মাইল কাদামাটি মাড়িয়েছি। নৌকা, সাম্পান, ট্রলার, ডিঙি নৌকা, ভ্যান কোনটায় চড়ি নাই? সবকিছুতে আমার চড়া আছে। এভাবে বাংলাদেশ ঘুরেছি, বাংলাদেশ দেখেছি। আর সেইটা বুঝে উন্নয়ন কর্মসূচি হাতে নিয়েছি। এখন বাংলাদেশকে আমরা একটা জায়গায় নিয়ে এসেছি।’","   প্রধানমন্ত্রী শেখ হাসিনা বলেছেন, ‘বাংলাদেশের সব জায়গায় আমি ঘুরেছি। মাইলের পর মাইল কাদামাটি মাড়িয়েছি। নৌকা, সাম্পান, ট্রলার, ডিঙি নৌকা, ভ্যান কোনটায় চড়ি নাই? সবকিছুতে আমার চড়া আছে। এভাবে বাংলাদেশ ঘুরেছি, বাংলাদেশ দেখেছি। আর সেইটা বুঝে উন্নয়ন কর্মসূচি হাতে নিয়েছি। এখন বাংলাদেশকে আমরা একটা জায়গায় নিয়ে এসেছি।’ তিনি বলেন: ‘আমি এমনভাবে দেশ ভ্রমণ করেছি এবং সারা দেশে ঘুরে বেড়ানোর অভিজ্ঞতা ব্যবহার করে বাংলাদেশকে এমন একটি মর্যাদাপূর্ণ অবস্থানে নিয়ে এসেছি।’ রোববার (২ জুলাই) সকালে টুঙ্গিপাড়ায় উপজেলা আওয়ামী লীগ আয়োজিত ঈদ শুভেচ্ছা বিনিময় অনুষ্ঠানে সভাপতির বক্তব্যে শেখ হাসিনা এসব কথা বলেন।  প্রধানমন্ত্রী বলেন, ‘২০০৯ সালে সরকার গঠন করে এই পর্যন্ত আসা। এই সাড়ে ১৪ বছরে বাংলাদেশ বদলে গেছে। একটি বাড়ি একটি খামার, ডিজিটাল বাংলাদেশ, কমিউনিটি ক্লিনিক, আমার গ্রাম আমার শহর, নানা সামাজিক নিরাপত্তামূলক কাজের মাধ্যমে দেশকে এগিয়ে নিয়ে যাচ্ছি।’ সরকার প্রধান আরও বলেন, ‘প্রতিটি গ্রাম এখন আর গ্রাম নেই। আমরা শতভাগ বিদ্যুৎ দিয়েছি। রাস্তাঘাটের উন্নতি করেছি। এখন আন্তর্জাতিক পর্যায়ে বাংলাদেশকে উন্নয়নের রোল মডেল বলে সবাই।’ এর আগে প্রধানমন্ত্রী শনিবার সকাল ৮টায় গণভবন থেকে সড়ক পথে দুই দিনের সফরে গোপালগঞ্জের উদ্দেশে রওনা হন। সকাল ৮টা ৫০ মিনিটে পদ্মা সেতু হয়ে বেলা সাড়ে ১১টার দিকে প্রধানমন্ত্রী শেখ হাসিনা কোটালীপাড়া পৌঁছান। এ সময় স্থানীয় নেতা–কর্মীরা তাঁকে স্বাগত জানান। স্লোগানে স্লোগানে বরণ করে নেয় প্রধানমন্ত্রীকে। পরে কোটালীপাড়া উপজেলা আওয়ামী লীগ কার্যালয়ের উদ্বোধন করেন তিনি। উদ্বোধন শেষে কার্যালয় চত্বরে তিনটি গাছের চারা রোপণ করেন শেখ হাসিনা। পরে কোটালীপাড়া উপজেলা আওয়ামী লীগ নেতা–কর্মীদের সঙ্গে ঈদ শুভেচ্ছা বিনিময় ও দুপুরের খাবার খান প্রধানমন্ত্রী।  এরপর কোটালীপাড়া থেকে টুঙ্গিপাড়ার উদ্দেশে রওনা হন প্রধানমন্ত্রী। টুঙ্গিপাড়া পৌঁছে প্রথমে জাতির পিতা বঙ্গবন্ধু শেখ মুজিবুর রহমানের সমাধিতে শ্রদ্ধা নিবেদন করেন। এরপর টুঙ্গিপাড়ার নিজ বাড়িতে বিশ্রামে যান প্রধানমন্ত্রী। রাতে সেখানেই তিনি রাত্রি যাপন করেন।"
‘মিশন জ্যাকপট’,"চ্যানেল আইতে আজ বিকেল ৪টা ৩০ মিনিটে প্রচার হবে টেলিফিল্ম ‘মিশন জ্যাকপট’। এটি রচনা করেছেন ফাহরিয়ান চৌধুরী তন্ময় এবং পরিচালনায় রয়েছে সকাল আহমেদ। অভিনয় করেছেন ইয়াশ রোহান, তানিয়া বৃষ্টি প্রমুখ।","চ্যানেল আইতে আজ বিকেল ৪টা ৩০ মিনিটে প্রচার হবে টেলিফিল্ম ‘মিশন জ্যাকপট’। এটি রচনা করেছেন ফাহরিয়ান চৌধুরী তন্ময় এবং পরিচালনায় রয়েছে সকাল আহমেদ। অভিনয় করেছেন ইয়াশ রোহান, তানিয়া বৃষ্টি প্রমুখ। গল্পের শুরুতেই দেখা যাবে, জয়নাল নামের এক লোক গাড়ি পার্ক করতে এসে আরেকটি গাড়ির জন্য অন্য পার্ক করতে পারে না। গাড়ি থেকে নেমে জয়নাল সেই গাড়ির সামনে এসে দেখে ভেতরে কেউ নেই, গাড়ির গ্লাসে একটা স্টিকার লাগানো। সেখানে লেখা ‘ইমার্জেন্সি কল’। তারপর নিচে একটা মোবাইল নম্বর। জয়নাল সেই নম্বরে কল দিলে হাবিব নামের এক লোক এসে অত্যন্ত লজ্জিত হয়ে বারবার সরি বলে এবং জয়নালকে চায়ের অফার দিয়ে এক কাপ চা ধরিয়ে দিয়ে জয়নালের থেকে চাবি নিয়ে হাবিবের পাশে দাঁড়ানো।  হাবিবের ড্রাইভার কামালকে চাবি দিয়ে বলে যে, হাবিব ও জয়নালের গাড়ি ঠিকমত পার্ক করে যেন চাবি দিয়ে যায়। হাবিব ও জয়নাল চা খেতে খেতে কথা বলতে থাকে। কিন্তু ১০ মিনিট হয়ে গেলেও কামাল আর চাবি নিয়ে আসে না। ঘটতে থাকে নানা ঘটনা।"
এড ব্লকারের কার্যকারীতা কমবে ইউটিউবে,বিজ্ঞাপনের কার্যকারীতা কমানোর জন্য ইউটিউব নতুন একটি পরীক্ষা চালাচ্ছে। এডব্লক থাকলে ইউটিউব এখন তা বন্ধ করতে বলবে অথবা তাদের প্রিমিয়াম সাবস্ক্রিপশন কিনতে বলবে। ,"বিজ্ঞাপনের কার্যকারীতা কমানোর জন্য ইউটিউব নতুন একটি পরীক্ষা চালাচ্ছে। এডব্লক থাকলে ইউটিউব এখন তা বন্ধ করতে বলবে অথবা তাদের প্রিমিয়াম সাবস্ক্রিপশন কিনতে বলবে।  রেডিটে ব্যবহারকারীরা ইতোমধ্যে বেশকিছু স্ক্রিনশট দিয়েছে। ব্লিপিং কম্পিউটার নামে একটি অ্যাকাউন্ট প্রথম এই সতর্কীকরণ দেখতে পায়। কম্পিউটারে এড ব্লকার এক্সটেনশন আছে ওই কম্পিউটারে। সতর্কীকরণ নোটে বলা হয়েছে, 'তিনটি ভিডিওর পর ভিডিও প্লেয়ার বন্ধ হয়ে যাবে।' ওই নোটের নিচেই বলে হয়েছে, 'আপনি অ্যাড ব্লকার ব্যবহার করছেন। এড ব্লকারটি বন্ধ না করলে আপনার ভিডিও প্লেয়ার বন্ধ হয়ে যাবে।'     ইউটিউব কর্তৃপক্ষ জানিয়েছে, তারা বৈশ্বিক পর্যায়ে একটি পরীক্ষা চালাচ্ছে। মানুষ যেন এড ব্লকার ছাড়া ইউটিউব দেখে অথবা তাদের প্রিমিয়াম প্ল্যান খরিদ করে। "
ওয়েস্ট ইন্ডিজের নতুন ক্রিকেট পরিচালক বাসকম্ব,"এক সময়ের ক্রিকেট মাঠে দোর্দণ্ড প্রতাপশালী ওয়েস্ট ইন্ডিজ এবার সুযোগই পেলো না বিশ্বকাপে। ভারতের বিশ্বকাপে দেখা যাবে না ভিভ রিচার্ডস-ক্লাইভ লয়েডদের উত্তরসূরিদের। ওয়ানডে বিশ্বকাপের বাছাইপর্ব পেরোতে পারেনি ক্যারিবিয়ানরা। মাঠের ক্রিকেটের এমন দুর্দশার মধ্যেই ওয়েস্ট ইন্ডিজের ক্রিকেট বোর্ডেও এলো পরিবর্তন। 
 
ওয়েস্ট ইন্ডিজের নতুন ক্রিকেট পরিচালক হিসেবে নিয়োগ পেয়েছেন সাবেক ব্যাটসম্যান মাইলস বাসকম্ব। তিন বছরের জন্য জিমি অ্যাডামসের স্থলাভিষিক্ত হলেন বাসকম্ব। এর আগে ছয় বছর ক্রিকেট পরিচালক হিসেবে দায়িত্ব পালন করেছিলেন অ্যাডামস।","এক সময়ের ক্রিকেট মাঠে দোর্দণ্ড প্রতাপশালী ওয়েস্ট ইন্ডিজ এবার সুযোগই পেলো না বিশ্বকাপে। ভারতের বিশ্বকাপে দেখা যাবে না ভিভ রিচার্ডস-ক্লাইভ লয়েডদের উত্তরসূরিদের। ওয়ানডে বিশ্বকাপের বাছাইপর্ব পেরোতে পারেনি ক্যারিবিয়ানরা। মাঠের ক্রিকেটের এমন দুর্দশার মধ্যেই ওয়েস্ট ইন্ডিজের ক্রিকেট বোর্ডেও এলো পরিবর্তন।    ওয়েস্ট ইন্ডিজের নতুন ক্রিকেট পরিচালক হিসেবে নিয়োগ পেয়েছেন সাবেক ব্যাটসম্যান মাইলস বাসকম্ব। তিন বছরের জন্য জিমি অ্যাডামসের স্থলাভিষিক্ত হলেন বাসকম্ব। এর আগে ছয় বছর ক্রিকেট পরিচালক হিসেবে দায়িত্ব পালন করেছিলেন অ্যাডামস। গতকাল অ্যান্টিগার বোর্ড পরিচালকদের সভায় বাসকম্বকে দায়িত্ব দেয় ওয়েস্ট ইন্ডিজ ক্রিকেট বোর্ড। গত দুই বছর উইন্ডওয়ার্ড দ্বীপপুঞ্জ ক্রিকেট বোর্ডের টেকনিক্যাল ডিরেক্টর হিসেবে দায়িত্ব পালন করেছেন বাসকম্ব। তার আগে ২০১৯ থেকে ২০২১ সাল পর্যন্ত পুরুষ দলের নির্বাচকও ছিলেন তিনি। ২০১১ সালে দেশের হয়ে মাত্র ১টি টি-টোয়েন্টিতে ৩ রান করেছেন এই ডান হাতি ব্যাটার। আগামী ১ অগাস্ট থেকে কাজ শুরু করবেন বাসকম্ব। তার আগে অর্ন্তবর্তীকালীন ক্রিকেট পরিচালক হিসেবে কাজ করবেন বোর্ডের হাই পারফরম্যান্স ম্যানেজার গ্রায়েম ওয়েস্ট। ঘরোয়া ক্রিকেটে উইন্ডওয়ার্ড আইল্যান্ড এবং কম্বাইন্ড ক্যাম্পাস ও কলেজের হয়ে খেলেছেন বাসকম্ব। ২৪টি প্রথম শ্রেণির, ২৬টি লিস্ট ‘এ’ ও ২৫টি টি-টোয়েন্টি ম্যাচ খেলেছেন তিনি।"
যাত্রাপথে স্বাস্থ্য সতর্কতা,ঈদের ছুটি কাটিয়ে এখন আবার কর্মক্ষেত্রে ফেরার পালা। আচমকাই বৃষ্টি-বাদলের সময় ইনফ্লুয়েঞ্জাসহ অন্যান্য সমস্যা বাড়ছে। তাই যাত্রাপথে কিছু বিষয় খেয়াল রাখা জরুরি। এ বিষয়ে পরামর্শ দিচ্ছেন শমরিতা মেডিক্যাল কলেজ হাসপাতালের সহযোগী অধ্যাপক ড. শামসুল আলম। ,"ঈদের ছুটি কাটিয়ে এখন আবার কর্মক্ষেত্রে ফেরার পালা। আচমকাই বৃষ্টি-বাদলের সময় ইনফ্লুয়েঞ্জাসহ অন্যান্য সমস্যা বাড়ছে। তাই যাত্রাপথে কিছু বিষয় খেয়াল রাখা জরুরি। এ বিষয়ে পরামর্শ দিচ্ছেন শমরিতা মেডিক্যাল কলেজ হাসপাতালের সহযোগী অধ্যাপক ড. শামসুল আলম।   সঙ্গে ওষুধ রাখুন যাত্রাপথে প্রয়োজনীয় কিছু ওষুধ রাখুন। বমি, জ্বর, সর্দি-কাশির ওষুধ রাখা ভালো। বিশেষত বৃষ্টির সময় এ বিষয়ে খেয়াল রাখা বেশি জরুরি। আবার ফার্স্ট এইড ব্যান্ড ও অন্যান্য জীবাণুনাশক রাখা জরুরি। এই বৃষ্টিতে অনেক সময় হাতে কাটাছেড়া বা ময়লা লেগে জীবাণু সংক্রমণ হতে পারে। তাই ওষুধ ও প্রাথমিক চিকিৎসার রসদ সঙ্গে রাখুন। ওটিসি ওষুধ যেমন– খাবার স্যালাইন, জ্বর-ব্যথার জন্য প্যারাসিটামল, সর্দি-অ্যালার্জি প্রতিরোধক ওষুধ, বাচ্চার জন্য নাকের ড্রপ, ফাস্টএইড যেমন গজ-ব্যান্ডেজ, অ্যান্টিসেপটিক ক্রিম বা লোশন, পেটের পীড়া ও হজম সংক্রান্ত ওষুধ আগেভাগেই সংগ্রহ করে রাখা ভালো; যাতে কোনো সমস্যা হলে তাৎক্ষণিক সমাধান করা যায়। সঙ্গে রাখুন মাস্কও ঈদে যাত্রাপথে মানুষের ভিড়। করোনা না থাকলেও মানুষের জমায়েত অনেক। তাই মাস্ক রাখুন এবং হ্যান্ড স্যানিটাইজার সঙ্গে রাখুন। স্বাস্থ্য সচেতন হওয়ার বিকল্প নেই। বিশেষত শিশুদের দিকে বাড়তি মনোযোগ দিন।   ডায়াবেটিস রোগীদের যাত্রা যাদের ডায়াবেটিস, উচ্চরক্তচাপ, হার্ট ডিজিজ, বাত রোগের ওষুধ, অ্যাজমা বা অ্যালার্জির সমস্যা আছে তারা ওষুধ নেবেন। ইনহেলার, ইনসুলিন ইত্যাদিও সঙ্গে রাখবেন। ডায়াবেটিস রোগীরা লজেন্স, সুগার কিউব নেওয়া ভালো। অন্তঃসত্ত্বাদের প্রথম ছয় মাস ভ্রমণ করা মোটামুটি নিরাপদ হলেও পারতপক্ষে ভারি ও জমায়েত হয় এমন যানে চলাচল করা উচিত নয়।   পরিষ্কার থাকুন যাত্রাপথে অনেক সময় বৃষ্টির পানি জমে ময়লা লেগে যেতে পারে। ঈদের সময় কোরবানির পশুর বর্জ্য ও রক্ত পানিতে মিশে রাস্তার অবস্থা নাজেহাল করে। এমন সময় পরিষ্কার-পরিচ্ছন্ন থাকুন। যখনই সুযোগ পাবেন হাত-পা ধুয়ে ফেলুন। খেয়াল করুন হাতে পায়ে কোনো জায়গা কেটে গেছে কি-না। "
বন্দরে ভিড়েছে পায়রা তাপ বিদ্যুৎ কেন্দ্রের কয়লাবাহী দ্বিতীয় জাহাজ,পায়রা তাপ বিদ্যুৎ কেন্দ্রের জন্য ৩৬ হাজার ৫৭০ মেট্রিক টন কয়লা নিয়ে বন্দরে ভিড়েছে এমভি পাভো ব্রেভ নামের একটি জাহাজ। শনিবার (১ জুলাই) মধ্যরাতে ইন্দোনেশিয়ার বালিকপানান বন্দর থেকে এ জাহাজটি পায়রা বন্দরের আউটারেজে এসে পৌঁছায়।,পায়রা তাপ বিদ্যুৎ কেন্দ্রের জন্য ৩৬ হাজার ৫৭০ মেট্রিক টন কয়লা নিয়ে বন্দরে ভিড়েছে এমভি পাভো ব্রেভ নামের একটি জাহাজ। শনিবার (১ জুলাই) মধ্যরাতে ইন্দোনেশিয়ার বালিকপানান বন্দর থেকে এ জাহাজটি পায়রা বন্দরের আউটারেজে এসে পৌঁছায়। বর্তমানে পানামার পতাকাবাহী জাহাজটি ইনার এ্যাংকোরেজে নিয়ে আসা হচ্ছে। এটি তাপ বিদ্যুৎ কেন্দ্র চালু হওয়ার পর কয়লা নিয়ে আসা দ্বিতীয় জাহাজ।      জাহাজটি ইনার এ্যাংকোরেজে পৌঁছানোর পর পরই লাইটারের মাধ্যমে কয়লা খালাস কার্যক্রম শুরু হতে পারে।  এর আগে গত ২২ জুন ৪১ হাজার ২০৭ মেট্রিক টন কয়লা নিয়ে এমভি এ্যাথেনা নামের আরও একটি জাহাজ বন্দরে আসে। ওই কয়লা দিয়ে ২৫ জুন বিদ্যুৎ কেন্দ্রটি উৎপাদনে যায়। গত ৫ জুন কয়লা সংকটে বিদ্যুৎ কেন্দ্রটি পুরোপুরি বন্ধ হয়ে গিয়েছিল।
মেসিদের ক্লাব জার্সিতে ‘ক্যাপ্টেন আমেরিকার’ ঢাল!,"কদিন আগেও যুক্তরাষ্ট্রের মেজর লিগ সকারের (এমএলএস) দল ইন্টার মায়ামি নিয়ে বিশ্ব ফুটবলপ্রেমীদের তেমন আগ্রহ ছিল না। অথচ, এখন শুধু আগ্রহ নয়, ইন্টার মায়ামি নিয়ে ফুটবলপ্রেমীদের মাতামাতির শেষ নেই। ফুটবলের আম দর্শকরা তো বটেই, তাদের পাশাপাশি ইন্টার মায়ামি জ্বরে কাঁপছে বিশ্ব ফুটবল বোদ্ধারাও। কারণ একটিই, লিওনেল মেসি। পিএসজি ছেড়ে যুক্তরাষ্ট্রের ক্লাবটিতে যোগ দিতে যাচ্ছেন মেসি। আর্জেন্টিনার বিশ্বকাপজয়ী অধিনায়ককে ঘিরেই ইন্টার মায়ামি এখন আলোচনার তুঙ্গে। সেই মেসি-উন্মাদনায় আরো ঘি ঢালল ইন্টার মায়ামি। ক্লাবটির নতুন অনুশীলন জার্সির নকশা করা হয়েছে ‘ক্যাপ্টেন আমেরিকা’র ঢালের আদলে!","কদিন আগেও যুক্তরাষ্ট্রের মেজর লিগ সকারের (এমএলএস) দল ইন্টার মায়ামি নিয়ে বিশ্ব ফুটবলপ্রেমীদের তেমন আগ্রহ ছিল না। অথচ, এখন শুধু আগ্রহ নয়, ইন্টার মায়ামি নিয়ে ফুটবলপ্রেমীদের মাতামাতির শেষ নেই। ফুটবলের আম দর্শকরা তো বটেই, তাদের পাশাপাশি ইন্টার মায়ামি জ্বরে কাঁপছে বিশ্ব ফুটবল বোদ্ধারাও। কারণ একটিই, লিওনেল মেসি। পিএসজি ছেড়ে যুক্তরাষ্ট্রের ক্লাবটিতে যোগ দিতে যাচ্ছেন মেসি। আর্জেন্টিনার বিশ্বকাপজয়ী অধিনায়ককে ঘিরেই ইন্টার মায়ামি এখন আলোচনার তুঙ্গে। সেই মেসি-উন্মাদনায় আরো ঘি ঢালল ইন্টার মায়ামি। ক্লাবটির নতুন অনুশীলন জার্সির নকশা করা হয়েছে ‘ক্যাপ্টেন আমেরিকা’র ঢালের আদলে! ‘ক্যাপ্টেন আমেরিকা’ একটা হাস্যরসাত্মক বইয়ের কাল্পনিক চরিত্র। বইটির মূল পটভূমি কাল্পনিক চরিত্র ‘ক্যাপ্টেন আমেরিকা’কে ঘিরেই। এই বইটি প্রকাশ করেছে ‘মার্ভেল’ ব্র্যান্ড। সম্প্রতি এই ব্র্যান্ড মার্ভেল এবং জার্মানিভিত্তিক বিশ্বখ্যাত ক্রীড়া সামগ্রী প্রস্তুতকারক কোম্পানি অ্যাডিডাসের সঙ্গে চুক্তি করেছে মেজর লিগ সকার কর্তৃপক্ষ। তো ব্র্যান্ড ‘মার্ভেল’-এর চাওয়া মেনেই ইন্টার মায়ামির নতুন অনুশীলন জার্সি ‘ক্যাপ্টেন আমেরিকার ঢালের’ আদলে তৈরি করেছে অ্যাডিডাস। মেসি ইন্টার মায়ামিতে গিয়ে ‘ক্যাপ্টেন আমেরিকার’ ঢালের আদলে তৈরি এই জার্সি গায়েই অনুশীলন করবেন। মানে জার্সিটি গায়ে দিয়ে মেসি নিজেও হয়ে যাবেন ‘ক্যাপ্টেন আমেরিকা’! তবে মেসি নন, জার্সিটি প্রথম গায়ে চড়াবেন ইন্টার মায়ামির গোলরক্ষক ড্রেক ক্যালেন্ডার। শুধু মেসির ইন্টার মায়ামি নয়, এমএলএসের আরো ৫টি ক্লাবের নতুন অনুশীলন জার্সি ‘ক্যাপ্টেন আমেরিকা’র নকশায় তৈরি করা হয়েছে। লস অ্যাঞ্জেলস, নিউইর্য়ক রেড বুল, ডালাস, শার্লোট ও অস্টিনের খেলোয়াড়েও নতুন অনুশীলন জার্সি পরে একেক জন হয়ে যাবেন ‘ক্যাপ্টেন আমেরিকা’। চাইলে মেসিদের আগেই এই জার্সি আপনার গায়ে চড়াতে পারবেন! কারণ, এরই মধ্যে উন্মোচন হওয়া বিশেষ এই জার্সি প্রস্তুতকারক প্রতিষ্ঠান অ্যাডিডাস এবং এমএলএসের ওয়েবসাইটে পাওয়া যাচ্ছে। বড়দের জার্সির মূল্য নির্ধারণ করা হয়েছে ৭০ মার্কিন ডলার। বাংলাদেশি মুদ্রায় ৭ হাজার ৫৮০ টাকা। ছোটদের জার্সির দাম ধরা হয়েছে ৬০ ডলার বা ৬ হাজার ৭০০ টাকা। জার্সির পাশাপাশি নতুন ডিজাইনের বলও উন্মোচন করা হয়েছে।"
হজ করতে গিয়ে সৌদি আরবে গ্রেপ্তার ১৭ হাজার মুসল্লি,অবৈধভাবে হজ পালন করতে সৌদি আরব যাওয়া ১৭ হাজারের বেশি মুসল্লিকে গ্রেপ্তার করেছে দেশটির নিরাপত্তা কর্মীরা। শুক্রবার পর্যন্ত তাদের গ্রেপ্তারে অভিযান চলে। অনুমতি না থাকা সত্ত্বেও হজ করতে গেলে তাদের গ্রেপ্তার করা হয়। ,"অবৈধভাবে হজ পালন করতে সৌদি আরব যাওয়া ১৭ হাজারের বেশি মুসল্লিকে গ্রেপ্তার করেছে দেশটির নিরাপত্তা কর্মীরা। শুক্রবার পর্যন্ত তাদের গ্রেপ্তারে অভিযান চলে। অনুমতি না থাকা সত্ত্বেও হজ করতে গেলে তাদের গ্রেপ্তার করা হয়।  শনিবার সৌদি প্রেস এজেন্সি এক রিপোর্টে এ তথ্য জানায়। খবর আরব নিউজের।    সৌদি আরবের পাবলিক নিরাপত্তা পরিচালক এবং হজ নিরাপত্তা কমিটির প্রধান লেফটেন্যান্ট জেনারেল মোহাম্মাদ আল-বাসামি বলেন, তারা অবৈধভাবে হজ করতে এসেছিলেন। অবৈধভাব হজ করতে আসা ১৭ হাজার ৬১৫ জন মুসল্লিকে গ্রেপ্তার করা হয়েছে। বাসামি জানান, এর মধ্যে আবাসিক আইন ভঙ্গ, সীমান্ত নিরাপত্তা আইন না মানায় ৯ হাজার ৫০৯ জনকে এবং ভুয়া হজ ক্যাম্প পরিচালনার দায়ে ১০৫ জনকে গ্রেপ্তার করা হয়েছে। গ্রেপ্তারের পর তাদের আদালতে প্রেরণ করা হয়েছে। তিনি আরও বলেন, ২ লাখ ২ হাজার ৬৯৫ জনকে মক্কা সীমান্ত থেকে ফেরত পাঠানো হয়েছে। হজ করার জন্য তাদের কোনো অনুমতিপত্র ছিল না। এ ছাড়া লাইসেন্স না থাকা ১ লাখ ২৮ হাজার ৯৯৯টি গাড়ি মক্কায় প্রবেশ করতে দেওয়া হয়নি। আল-বাসামি বলেন, পারমিট না থাকা হজযাত্রীদের পরিবহনকারী ৩৩ জনকে গ্রেপ্তার করা হয়েছে এবং তাদের বিরুদ্ধে ব্যবস্থা গ্রহণের জন্য পাসপোর্ট জেনারেল ডিরেক্টরেটের অধীনে প্রশাসনিক কমিটিতে পাঠানো হয়েছে। আল বাসামি বলেন, এ বছর হজে হাজিদের নিরাপত্তার জন্য সর্বাত্মক প্রস্তুতি গ্রহণ করা হয়। এক্ষেত্রে অনেক প্রতিষ্ঠান কাজ করেছে।   "
অশান্ত ফ্রান্সে ‘শান্তির ডাক’ এমবাপ্পের,"ট্রাফিক পুলিশের গুলিতে এক কিশোর নিহত হওয়ার ঘটনাকে কেন্দ্র করে উত্তপ্ত পুরো ফ্রান্স। মুখোমুখি পুলিশ-জনতা। বিক্ষোভে ফেটে পড়েছে ফ্রান্সের সাধারণ মানুষ। চলছে বিক্ষোভ, ভাঙচুর, গাড়িতে অগ্নিসংযোগ, সহিংসতা। চরম এই অস্থিরতায় দেশবাসীর প্রতি ‘শান্তির ডাক’ দিয়েছেন কিলিয়ান এমবাপ্পে।","ট্রাফিক পুলিশের গুলিতে এক কিশোর নিহত হওয়ার ঘটনাকে কেন্দ্র করে উত্তপ্ত পুরো ফ্রান্স। মুখোমুখি পুলিশ-জনতা। বিক্ষোভে ফেটে পড়েছে ফ্রান্সের সাধারণ মানুষ। চলছে বিক্ষোভ, ভাঙচুর, গাড়িতে অগ্নিসংযোগ, সহিংসতা। চরম এই অস্থিরতায় দেশবাসীর প্রতি ‘শান্তির ডাক’ দিয়েছেন কিলিয়ান এমবাপ্পে। সামাজিক যোগাযোগমাধ্যম টুইটারে এক টুইটে আহ্বান জানিয়েছেন সহিংসতা বন্ধে। সব ফুটবলারদের পক্ষ থেকে দেশবাসীকে ‘শান্তির আহ্বান জানিয়ে এমবাপ্পে লিখেছেন, ‘ফ্রান্সের সব মানুষের মতো আমরাও কিশোর নাহোলের মৃত্যুতে স্তব্ধ, শোকাহত। প্রথমত, তার পরিবারের প্রতি আমাদের সমবেদনা। এই ধরনের অগ্রহণযোগ্য মৃত্যুতে আমরা সংবেদনশীলন না হয়ে পারি না। এই ঘটনার পর আমরা সাধারণ মানুষের ক্ষোভের প্রকাশ দেখতে পাচ্ছি, বিক্ষোভের কারণও বুঝতে পারছি। কিন্তু ক্ষোভ প্রকাশ করতে গিয়ে যা ঘটছে বা ঘটানো হচ্ছে, আমরা কিছুতেই তা সমর্থন বা অনুমোদন করতে পারি না। সহিংসতা কোনোভাবেই সমাধানের পথ হতে পারে না। সহিংসতা কোনো কিছু সমাধান করতে পারে না। তীব্র উদ্বেগপূর্ণ এই পরিস্থিতিতে আমরা চুপ থাকতে পারি না। আমাদের নাগরিক বিবেক ডাক দিচ্ছে শান্তির, সচেতনতা ও দায়বদ্ধতার।’     উল্লেখ্য, গত মঙ্গলবার (২৭ জুন) ফ্রান্সের নঁত শহরে ট্রাফিক পুলিশের গুলিতে নাহোল নামের এক কিশোর নিহত হয়েছে। এই ঘটনার খবর ছড়িয়ে পড়ার পরই পুরো ফ্রান্স জুড়ে বিক্ষোভে ফেটে পড়ে সাধারণ মানুষ। শুরু হয় ভাঙচুর, অগ্নিসংযোগ, সহিংসতার ঘটনা। পরিস্থিতি নিয়ন্ত্রণে আনতে ৪৫ হাজার পুলিশ মোতায়েন করা হয়েছে। তারপরও ভাঙচুর, সহিংসতা বন্ধ হচ্ছে না। থামছে না জনতার রোষ।"
মোরসালিন যদি সুযোগটা মিস না করতেন,"প্রত্যেক ম্যাচেই শেখ মোরসালিনকে বদলি খেলতে নামানো হয়েছিল। দুই ম্যাচে দুই গোলও করেছিলেন ফরিদপুরের চরভদ্রাসনের ছেলে, ১৭ বছর বয়সের মোরসালিন। ২৮ জুন বুধবার, বেঙ্গালুরুতে কান্তিরাভা স্টেডিয়ামে ভুটানের বিপক্ষে শেষ ম্যাচে নামার আগে একই গ্রুপের অন্য খেলায় লেবানান ১-০ গোলে মালদ্বীপকে হারিয়ে বাংলাদেশের জন্য সেমির পথ সহজ করে দিয়েছিল।","প্রত্যেক ম্যাচেই শেখ মোরসালিনকে বদলি খেলতে নামানো হয়েছিল। দুই ম্যাচে দুই গোলও করেছিলেন ফরিদপুরের চরভদ্রাসনের ছেলে, ১৭ বছর বয়সের মোরসালিন। ২৮ জুন বুধবার, বেঙ্গালুরুতে কান্তিরাভা স্টেডিয়ামে ভুটানের বিপক্ষে শেষ ম্যাচে নামার আগে একই গ্রুপের অন্য খেলায় লেবানান ১-০ গোলে মালদ্বীপকে হারিয়ে বাংলাদেশের জন্য সেমির পথ সহজ করে দিয়েছিল। ভুটানের বিপক্ষে নেমে গোল করে পিছিয়ে থাকা বাংলাদেশকে সমতায় ফিরিয়েছিলো মোরসালিনের দর্শনীয় গোল। ডিফেন্ডারকে ডজ দিয়ে বাম পায়ে যে শটটি নিয়েছেন সেটা গিয়ে ভুটানের জালে জড়িয়ে যায়। অসাধারণ গোল। মনে রাখার মতো গোল ছিল সেটি। সেই মোরসালিনকে গতকাল সেমিফাইনালে কুয়েতের বিপক্ষে শুরুর একাদশে নিয়েছিলেন স্প্যানিশ কোচ হ্যাভিয়ের কাবরেরা। খেলার প্রথম মিনিটেই শেখ মোরসালিন কুয়েতের আব্দুল রহমান মারজুককে একা পেয়ে গোল করতে পারেননি। এই গোলটা হয়ে গেলে বাংলাদেশ উজ্জীবিত হতো। বরং বাংলাদেশ নিচ থেকে খেলাটা গড়ে তুলতে গিয়ে বিল্ডআপ ফুটবল থেকে রক্ষণাত্মক ফুটবলে পরিণত করেছে। সুযোগ বুঝে কুয়েত আক্রমণের মিছিল শুরু করলেও ভাগ্য ভালো গোল পায়নি তারা। পায়ে অসহ্য ব্যথা নিয়ে মাঠে নামা ফিনল্যান্ডপ্রবাসী ডিফেন্ডার তারিক কাজী, তপু বর্মন, বিশ্বনাথ, হৃদয়, ঈসা ফয়সালরা রক্ষণে প্রাচীর গড়ে দাঁড়িয়ে ছিলেন। তারপরও ফাঁকফোকর ফুটো করে বাংলাদেশের আঙ্গিনায় বল ঢুকে গেলেও গোলপোস্টে জিকো বারবার ঝড় সামাল দিয়ে বল গ্রিপে তুলেছেন। কুয়েতের আক্রমণভাগে বদলি নামা আলদেফরি এবং মোহাম্মদ আব্দুল্লাহ আগেও বাংলাদেশের বিপক্ষে খেলেছেন। এই দুই জন মাঠে নেমে কুয়েতের আক্রমণ বদলে দিয়েছিলেন। তারপরও গোল পাচ্ছিল না কুয়েত। এর মধ্যেও রাকিব দুর্দান্ত শট করে গোল পাননি। এখানে রাকিবের ভুল ছিল না। মোরসালিনের ক্রসের রকিব ঢুকে গিয়ে দুর্দান্ত শট নেন। কুয়েতের গোলকিপার মারজুক হাত বাড়িয়ে দিলেও বল ক্রস পিসের নিচে লেগে দুর্ভাগ্যজনকভাবে বেরিয়ে গেলে গোলবঞ্চিত হয় বাংলাদেশ। লেবাননের বিপক্ষে গোলকিপারকে একা পেয়েও গোল করতে না পারা ফাহিম গতকাল বদলি নেমে দারুণ ক্রস তুলে দিয়েছিলেন। কিন্তু বাতাসে ভাসা বলে রাকিব ততদূর মাথা লাগাতে পারেননি।"
অপূর্বর ‘কাছের মানুষ’,প্রতিবছরের মতো এবারের ঈদেও বেশ কয়েকটি নাটকে অভিনয় করেছেন জনপ্রিয় অভিনেতা অপূর্ব। আজ রাত ৮টায় মাছরাঙা টেলিভিশনে প্রচার হবে তার অভিনীত ‘কাছের মানুষ’ নাটকটি। ইউসুফ আলী খোকনের রচনা এবং বি ইউ শুভর পরিচালনায় এতে অপূর্বর বিপরীতে দেখা যাবে অভিনেত্রী সাফা কবিরকে।,"প্রতিবছরের মতো এবারের ঈদেও বেশ কয়েকটি নাটকে অভিনয় করেছেন জনপ্রিয় অভিনেতা অপূর্ব। আজ রাত ৮টায় মাছরাঙা টেলিভিশনে প্রচার হবে তার অভিনীত ‘কাছের মানুষ’ নাটকটি। ইউসুফ আলী খোকনের রচনা এবং বি ইউ শুভর পরিচালনায় এতে অপূর্বর বিপরীতে দেখা যাবে অভিনেত্রী সাফা কবিরকে। সকালবেলা মায়ের চিৎকারে নাহিদের ঘুম ভাঙলো। নাহিদের বোন দীবার দুই বছর হলো বিয়ে হয়েছে। বিয়ের পরদিন থেকে বলাবলি শুরু হয়েছে এই বিয়েটা টিকবে না। এখন সেটাই হতে যাচ্ছে। মা নাহিদকে ডেকে উকিলের সঙ্গে কথা বলে ডিভোর্সের ব্যবস্থা করতে বলেছে। দীবার ননদ হিয়ার সঙ্গে এর আগেও কয়েকবার এ বিষয়ে নাহিদের কথা হয়েছিল। হিয়া কোনোভাবেই চায় না ভাবীর সংসারটা ভেঙে যাক। প্রতিবার ঝামেলা হলে হিয়া তার ভাইকে বুঝিয়ে ঠিক করার চেষ্টা করে, কিন্তু এবার তার কোনো খবর নেই।  নাহিদ নিজ থেকে হিয়াকে ফোন করে এবং ঘটনা শোনার পর হিয়া যেন আকাশ থেকে পড়ে। হিয়া দেখা করে নাহিদের সঙ্গে। এরপরই বদলে যায় দৃশ্যপট। হিয়াকে বউ করে নিয়ে বাড়িতে যায় নাহিদ। এটা দেখে নাহিদের মা আহাজারি করতে থাকে। যে বাড়িতে মেয়েকে বিয়ে দিয়ে এত অশান্তি সে বাড়ির মেয়েকে ঘরের বউ হিসেবে কোনোভাবেই মানতে পারেন না তিনি। এমনই গল্প দেখা যাবে নাটকটিতে।"
"৭ দিন নিখোঁজ ১৬ জেলে, কিছুই জানেন না আইনশৃঙ্খলা বাহিনীসহ প্রশাসনিক কর্মকর্তারা ",বঙ্গোপসাগরে মাছ ধরতে গিয়ে ৭ দিন ধরে নিখোঁজ রয়েছে ভোলার বোরহানউদ্দিন উপজেলার ফিশিং বোটসহ ১৬ জেলে। সোমবার (২৬ জুন) রহমান বদ্দার ও আবুল বদ্দার নামক দুই সহোদর ইঞ্জিন চালিত ৩টি বোট নিয়ে গভীর বঙ্গোপসাগরে ইলিশ শিকারে যায়। পরদিন মঙ্গলবার ভোর ৪টায় প্রচণ্ড ঝড়ের কবলে পড়েন। ওই সময় আবুল বদ্দার ও মাঝিমাল্লারা ২টি বোটসহ ফিরে আসতে পাড়লেও নিখোঁজ হন রহমান বদ্দার সহ ১৬ জেলে। ৭ দিন ধরে ১৬ জেলে নিখোঁজ হলেও এ বিষয়ে কিছুই জানেন না সংশ্লিষ্ট এলাকার আইনশৃঙ্খলা বাহিনীসহ প্রশাসনিক কর্মকর্তারা। ,"বঙ্গোপসাগরে মাছ ধরতে গিয়ে ৭ দিন ধরে নিখোঁজ রয়েছে ভোলার বোরহানউদ্দিন উপজেলার ফিশিং বোটসহ ১৬ জেলে। সোমবার (২৬ জুন) রহমান বদ্দার ও আবুল বদ্দার নামক দুই সহোদর ইঞ্জিন চালিত ৩টি বোট নিয়ে গভীর বঙ্গোপসাগরে ইলিশ শিকারে যায়। পরদিন মঙ্গলবার ভোর ৪টায় প্রচণ্ড ঝড়ের কবলে পড়েন। ওই সময় আবুল বদ্দার ও মাঝিমাল্লারা ২টি বোটসহ ফিরে আসতে পাড়লেও নিখোঁজ হন রহমান বদ্দার সহ ১৬ জেলে। ৭ দিন ধরে ১৬ জেলে নিখোঁজ হলেও এ বিষয়ে কিছুই জানেন না সংশ্লিষ্ট এলাকার আইনশৃঙ্খলা বাহিনীসহ প্রশাসনিক কর্মকর্তারা।  পরিবারের একমাত্র উপার্জনক্ষম ব্যক্তি কিংবা স্বজনকে হারিয়ে ভোলাবাসী দিশেহারা। বৃদ্ধ বাবা-মা খুঁজছে সন্তানকে, স্ত্রী খুঁজছে স্বামীকে আর সন্তান খুঁজছে তার বাবাকে। শোকাবহ পরিবারগুলোতে ঈদ আনন্দের পরিবর্তে বইছে শোকের মাতম। এদিকে আবুল বদ্দার ২টি ট্রলার নিয়ে শনিবার দুপুরে হারানোদের খুঁজতে সাগরে যাত্রা শুরু করছে বলে তার পরিবার সূত্রে জানা যায়।     গংগাপুর ইউনিয়নে ৮নং ওয়ার্ডের মেম্বার, মৎস্য আড়তদার কালাম বদ্দার এবং নিখোঁজ রহমান বদ্দার বৃদ্ধ বাবা দেলোয়ার হোসেন জানান, ২৬ জুন তার ছেলে  ১৬ জন মাঝি-মাল্লা নিয়ে চরফ্যাশন উপজেলার নুরাবাদ ঘাট থেকে বঙ্গোপসাগরে মাছ ধরতে যায়। অপর ছেলে আবুল বদ্দার একই উপজেলার স্বামরাজ ঘাট থেকে ২ ট্রলার নিয়ে সাগরে যায়। পরদিন ২৭ জুন সাগরে প্রচণ্ড ঝড় উঠে। আবুল বদ্দার তার মাঝি মাল্লা নিয়ে এলাকার আসলেও রহমানসহ ১৬ জেলে ৭ দিন চলে গেলেও এখনো ফেরেনি। পরিবারের ধারণা ঝড়ের কবলে পড়ে তারা দুর্ঘটনার শিকার হন।  নিখোঁজ জেলেদের মধ্যে রয়েছে গংগাপুর ইউনিয়নের ৮নং ওয়ার্ডের দেলোয়ার বদ্দারের ছেলে বোটমালিক রহমান বদ্দার, ৯নং ওয়ার্ডের নুরুল হক মিস্ত্রির ছেলে মাঝি আব্বাস, তার খালু চুন্নু, মামা হাসান, সিদ্দিক তালুকদারের ছেলে নেছার, ৮নং ওয়ার্ডের ইউছুব মাতাব্বর এর ছেলে আকতার, ইয়াকুব মাঝির ছেলে আলামিন, রহিম এর ছেলে ইলিয়াস, রহিম হাওলাদারর ছেলে নজু, শাহাজান এর ছেলে কবির, তাজল মাতাব্বরের ছেলে মুন্না, ইসলাম ডাক্তারের ছেলে কুট্টি, সাদেক এর ছেলে ইসমাইল, হাবু, ইলিয়াস, আজগর আলী। আজগর আলী কাচিয়া ইউনিয়নের হলেও অন্যরা গংগাপুর ইউনিয়নের বাসিন্দা। শনিবার বিকেলে গংগাপুর ইউনিয়নের ৮নং ওয়ার্ডের বেড়িবাঁধ সংলগ্ন রহমান বদ্দারের ঘরে গিয়ে দেখা যায়, তার বয়োবৃদ্ধ বাবা দেলোয়ার বদ্দার হাউমাউ করে কাঁদছে। চোখের জল গঁড়াচ্ছে। নাতি শামীম (১০) আর হামিম (৫) এবং নাতনিকে জড়িয়ে ধরে ফুঁপিয়ে ফুঁপিয়ে কাঁদছে।  তিনি বলেন, ‘সাগরে যাওয়ার আগে তার সাথে কথা হয়েছিল ঈদের পরদিন বাড়িতে আসছে। সাধারণত ৩ থেকে ৪ দিন বোট সমুদ্রে থাকে। ৭ দিন চলে গেলেও আমার ছেলে আসছে না। আল্লা আমাকে রেখে কেন ছেলেকে নিয়ে গেল?’ একটু পূর্ব পাশে নিখোঁজ জেলে আকতারের বাড়ি। সেখানে গিয়ে এক হৃদয়বিদারক পরিস্তিতি দেখা যায়। নিখোঁজের স্ত্রী সোনিয়া আর বৃদ্ধ শ্বশুর ইউছুব সামনের সিঁড়িতে বসে কাদঁছেন।   সোনিয়া বলেন, ‘কিছুদিন আগে আমার একমাত্র ছেলেটি মারা যায়। বাবা-মা কেউ নেই। উপার্জনক্ষম ব্যক্তিটি আমাকে ফাঁকি দিয়ে চলে গেছে। কে আমাকে দেখবে? ছোট মেয়েটি নিয়ে আমি কীভাবে বাঁচব?’ তার শঙ্কা স্বামী আর বেঁচে নেই।  তিনি আরও বলেন, ‘সর্বশেষ স্বামী তাকে মোবাইলে বলেন, ‘‘আমি সমুদ্রে যাচ্চি (যাচ্ছি) , দোয়া করিও (করো), আমার মেয়েকে দেখবা’’।’ উপার্জনের একমাত্র অবলম্বন হারিয়ে বাকরুদ্ধ সোনিয়া। আকতারের বাবা ইউছুব বলেন, ‘ওখানে এই স্বাভাবিক, এই ভয়ঙ্কর। সমুদ্রে ঝড় উঠলে বাঁচার একমাত্র উপায় আল্লাহ।’ নিখোঁজ তাজল মাতাব্বরের ছেলে শাকিলের বাড়িতে গিয়ে কথা হয় তার বড় ভাই রাশেদের সঙ্গে।  রাশেদ বলেন, ‘আমার সাথে সর্বশেষ ২৭ তারিখে ফোনে কথা হয়। ঈদের পরদিন আসার কথা ছিল। পরিবারের সবার ছোট। এখনও বিয়ে করেনি।’ মোবাইল ফোন থেকে ভাইয়ের ছবি দেখিয়ে হাউমাউ করে কাঁদছে রাশেদ।   নিখোঁজ ইউছুবের বড় ভাই আবুল বশার জানান, তার ভাইয়ের ১ ছেলে ১ মেয়ে। কে ওদের দেখবে? কী ভাবে চলবে পরিবারটি? এক কথায় গোটা তেতুঁলিয়ার পাড় শোকার্ত পরিবারগুলোর হাহাকার চলছে। নিখোঁজ ভাই ও তার মাঝিমাল্লাদের খুঁজতে যাওয়া আবুল বদ্দার শনিবার রাতে মুঠোফোনে জানান, সে এখন চরফ্যাশন স্বামরাজঘাটে অবস্থান করছে। রবিবার সকালে আবহাওয়ার পরিস্থিতি দেখে নিখোঁজ ভাইকে খুঁজতে গভীর সমুদ্রে রওনা দিবেন। তিনি বলেন, ‘আমি কালকিনি দিয়ে আর ভাই সোনার চর এলাকা দিয়ে সমুদ্রে যাই। খুব ভোর রাতে আমরা প্রচণ্ড ঝঁড়ের মধ্যে পড়ি। আমি আসতে পারলেও ভাইসহ ১৬ জেলে এখনও নিখোঁজ ‘ সামুদ্রিক মৎস্য কর্মকর্তা মো. মিজানুর রহমান বলেন, বিষয়টি আজকে জানতে পারছি। আমি খোঁজখবর নিচ্ছি। বোরহানউদ্দিন উপজেলার সিনিয়র মৎস্য কর্মকর্তা (অতিরিক্ত দায়িত্ব) জামাল হোসেন বলেন, ‘এ সম্পর্কিত কোন তথ্য আমার জানা নেই।’   গংগাপুর ইউনিয়নে চেয়ারম্যান মো. রেজাউল করিম বলেন, ‘বিষয়টি দু:খজনক। নিখোঁজ জেলে পরিবারের জন্য আমার সামর্থ অনুসারে সহযোগিতা প্রদান করব।’ বোরহানউদ্দিন উপজেলা নির্বাহী কর্মকর্তা নওরীন হক বলেন, ‘নিখোঁজদের পরিবারের কেউ আমাদের সাথে যোগাযোগ করেনি। তবে ঘটনার খোঁজ খবর নিচ্ছি।’ কোস্টগার্ড দক্ষিণ জোনের মিডিয়া কর্মকর্তা লে. কে. এম. শফিউল কিঞ্জল বলেন, ‘এ বিষয়ে কেউ রিপোর্ট কিংবা অভিযোগ দেয়নি। কোন তথ্যও নেই।’    "
ফার্মগেটে পুলিশ সদস্য হত্যার ঘটনায় ৪ জন গ্রেপ্তার ,রাজধানীর ফার্মগেটে ট্রাফিক পুলিশের কনস্টেবল মনিরুজ্জামান তালুকদার হত্যায় জড়িত থাকার অভিযোগে ৪ জনকে গ্রেপ্তার করেছে ঢাকা মহানগর গোয়েন্দা পুলিশ (ডিবি)। শনিবার (২ জুলাই) বিভিন্ন সময়ে রাজধানীতে অভিযান চালিয়ে ডিবি তেজগাঁও বিভাগ তাদের গ্রেপ্তার করে।,"   রাজধানীর ফার্মগেটে ট্রাফিক পুলিশের কনস্টেবল মনিরুজ্জামান তালুকদার হত্যায় জড়িত থাকার অভিযোগে ৪ জনকে গ্রেপ্তার করেছে ঢাকা মহানগর গোয়েন্দা পুলিশ (ডিবি)। শনিবার (২ জুলাই) বিভিন্ন সময়ে রাজধানীতে অভিযান চালিয়ে ডিবি তেজগাঁও বিভাগ তাদের গ্রেপ্তার করে। রোববার সকালে ঢাকা ডিবি তেজগাঁও বিভাগের উপকমিশনার মো. গোলাম সবুর গ্রেপ্তারের বিষয়টি নিশ্চিত করে বলেন, মনিরুজ্জামানকে হত্যার অভিযোগে ৪ জনকে গ্রেপ্তার করা হয়েছে। একজন হত্যাকাণ্ডের কথা স্বীকার করেছে। এ বিষয়ে বিস্তারিত পরে জানানো হবে। কনস্টেবল মনিরুজ্জামান শনিবার ভোরে ফার্মগেট সেজান পয়েন্টের সামনে ছুরিকাঘাতে খুন হন। মনিরুজ্জামান ঈদের ছুটি কাটিয়ে সকালে গ্রামের বাড়ি থেকে ঢাকায় ফেরেন। ট্রেনে এসে তেজগাঁও রেলস্টেশনে নামেন তিনি। পরে পায়ে হেঁটে কর্মস্থলে যাচ্ছিলেন তিনি। তার আগেই ফার্মগেটের সেজান পয়েন্টের সামনে তিনি ছুরিকাঘাতের শিকার হন।  "
শিশুর মানসিক বিকাশে সাহায্য করে যে ৪ খাবার ,সুষম খাদ্য নিশ্চিত করলেই শিশুর স্বাস্থ্য যে ভালো হবে তা কিন্তু নয়। সুষম খাদ্য শিশুর মস্তিস্কের সুস্বাস্থ্যও নিশ্চিত করে। তবে সুষম খাদ্য শুধুমাত্র দৈহিক বিকাশেই সহায়ক এই ধারণা একদম ভুল। আদর্শ খাবার মানসিক বিকাশেও ব্যাপক অবদান রাখে। মস্তিস্কের সুষ্ঠু তদারকি খাবারের বণ্টনের মাধ্যমেই নিশ্চিত করা সম্ভব। চলুন জেনে আসি: ,"সুষম খাদ্য নিশ্চিত করলেই শিশুর স্বাস্থ্য যে ভালো হবে তা কিন্তু নয়। সুষম খাদ্য শিশুর মস্তিস্কের সুস্বাস্থ্যও নিশ্চিত করে। তবে সুষম খাদ্য শুধুমাত্র দৈহিক বিকাশেই সহায়ক এই ধারণা একদম ভুল। আদর্শ খাবার মানসিক বিকাশেও ব্যাপক অবদান রাখে। মস্তিস্কের সুষ্ঠু তদারকি খাবারের বণ্টনের মাধ্যমেই নিশ্চিত করা সম্ভব। চলুন জেনে আসি:   ডিম ডিম আমাদের অনেকেরই প্রিয় খাবার৷ বিশেষত প্রোটিনের উৎস হিসেবে ডিমের সুনাম সুবিদিত। শুধু যে প্রোটিনের উৎস হিসেবেই ডিম উপাদেয় তা কিন্তু না। ডিমে কোলিন নামক একটি উপাদান পাওয়া যায়। এই কোলিন স্মৃতিশক্তি বৃদ্ধিতে সহায়ক৷ আপনার শিশুকে স্কুলে যাওয়ার আগে প্রচুর সবজি এবং ডিম খাওয়ান৷ পিনাট বাটার আমাদের দেশে পিনাট বাটারের চল এতটা বাড়েনি। জ্যাম দিয়ে অনেকে নাস্তা করান। তাছাড়া পিনাট বাটারের দামও বেশ চড়া৷ তবে পিনাট বাটারে ভিটামিন-ই এবং প্রচুর এন্টি অক্সিডেন্ট পাওয়া যায়। এই উপাদানগুলো নার্ভ মেমব্রেন গঠনে সাহায্য করে। এছাড়াও মস্তিস্কের কার্যকারীতা বৃদ্ধিতে গ্লুকোজের জোগানও দেয়৷ তাই নাস্তাতে পিনাট বাটার সারাদিনের ধকল কাটাতে সাহায্য করবে।  ওটস মেয়েদের কাছে ওটস বেশ প্রিয় একটি নাম৷ তবে শিশুদের মানসিক বিকাশে ওটস একটি ভালো খাদ্য। ওটসে হোলগ্রেইন পাওয়া যায়৷ এতে ভিটামিন-ই এবং বি কমপ্লেক্স পাওয়া যায়। বিশেষত এতে আছে জিংক বা শিশুদের মস্তিস্কের বিকাশে সাহায্য করে। এছাড়াও ওটস শিশুর পেট ভরাতে সাহায্য করে। তাই আজেবাজে স্ন্যাকসের হাত থেকেও বাঁচার পদ্ধতি হতে পারে ওটস। দুধ ও দই ওই যে একটা গান আছে না? দুধ না খেলে, হবে না ভালো ছেলে। সেটা ছেলে কিংবা মেয়েই হোক - দুধের অনেক উপাদান মস্তিস্কের নিউরোট্রান্সমিটার, এনজাইম এবং টিস্যু গঠনে সাহায্য করে৷ এতে ভিটামিন ডি ও পাওয়া যায়। লো ফ্যাট দুধ কিংবা দই সবসময় মস্তিস্কের বৃদ্ধিতে সাহায্য করে।"
চট্টগ্রামে বাংলাদেশ দল,একমাত্র টেস্টে রেকর্ড ব্যবধানে হেরেই ভারতে চলে গিয়েছিল আফগানিস্তান ক্রিকেট দল। সেই সুযোগে বাংলাদেশ দল পেয়েছিল লম্বা বিরতি। সেই বিরতির সঙ্গে ঈদের ছুটি কাটিয়ে আবার ক্রিকেটে মনোযোগ হয়েছে বাংলাদেশ। তিন ম্যাচের ওয়ানডে সিরিজ খেলতে গতকালই ঢাকা থেকে চট্টগ্রামে উড়ে গেছেন তামিম ইকবালের ওয়ানডে দল।,"   একমাত্র টেস্টে রেকর্ড ব্যবধানে হেরেই ভারতে চলে গিয়েছিল আফগানিস্তান ক্রিকেট দল। সেই সুযোগে বাংলাদেশ দল পেয়েছিল লম্বা বিরতি। সেই বিরতির সঙ্গে ঈদের ছুটি কাটিয়ে আবার ক্রিকেটে মনোযোগ হয়েছে বাংলাদেশ। তিন ম্যাচের ওয়ানডে সিরিজ খেলতে গতকালই ঢাকা থেকে চট্টগ্রামে উড়ে গেছেন তামিম ইকবালের ওয়ানডে দল। অবশ্য অধিনায়ক তামিম গতকাল দলের সঙ্গে ছিলেন না। কারণ, তিনি আগে থেকেই চট্টগ্রামে রয়েছেন। সেখানে নিজ বাড়িতেই ঈদ কাটিয়ে এখন তিনি দলের সঙ্গী হয়েছেন। তামিম না থাকলেও ঢাকা থেকে চট্টগ্রামগামী যাত্রায় দলের সঙ্গী ছিলেন দেশসেরা অলরাউন্ডার সাকিব আল হাসান। মাগুরায় নিজ বাড়িতে ঈদ উৎসব শেষে গত পরশু ঢাকায় এসে দলের সঙ্গে যোগ দেন তিনি। সাকিব-মুশফিকদের নেতৃত্বে ওয়ানডে দলের ১৩ জন ক্রিকেটার একসঙ্গে চট্টগ্রামে পা রেখেছেন। সবকিছু ঠিকঠাক থাকলে আজ থেকে নেমে পড়বেন অনুশীলনেও। বাংলাদেশ দলের পাশাপাশি আফগানিস্তান দলেরও গতকালই চট্টগ্রামে পৌঁছার কথা ছিল। ভারত থেকে সরাসরি চট্টগ্রামে পা রাখার কথা তাদের। তিন ম্যাচের ওয়ানডে সিরিজটি শুরু হবে ৫ জুলাই থেকে। সিরিজের বাকি দুটি ম্যাচও হবে চট্টগ্রামের জহুর আহমেদ চৌধুরী স্টেডিয়ামেই। সিরিজের বাকি ম্যাচ দুটি হবে ৮ ও ১১ জুলাই। তিন ম্যাচের এই ওয়ানডে সিরিজ খেলতে ঢাকা ছাড়ার আগে দলের অন্যতম সদস্য পেসার তাসকিন আহমেদ শুনিয়ে গেছেন আশার কথা। বলেছেন, ‘ইনশাআল্লাহ, আশা করছি ভালো একটা সিরিজ হবে। সবাই সেরাটা দিয়ে সিরিজ জয়ের আশাতেই খেলবে ইনশাআল্লাহ।’ একমাত্র টেস্টে আফগানিস্তানকে উড়িয়ে দিয়ে বাংলাদেশ যেন আত্মবিশ্বাসে উড়ছে। আসন্ন ওয়ানডে সিরিজ নিয়ে আশার ছবি আঁকানোর সময় তাসকিনের কণ্ঠে ছিল তাই বাড়তি উচ্ছ্বাস। ওয়ানডে সিরিজ শেষ করে বাংলাদেশ ও আফগানিস্তান দুই দলই উড়ে যাবে সিলেটে। সেখানে ১৪ ও ১৬ জুলাই, দুটি টি-টোয়েন্টি ম্যাচ খেলবে দুই দল। এরপর আফগানিস্তান চলে যাবে দেশে।"
ভোগান্তি ছাড়াই ঢাকায় ফিরছে মানুষ,"ঈদের ছুটি শেষে দেশের বিভিন্ন এলাকা থেকে রাজধানীতে ফিরতে শুরু করেছে মানুষ। বাস, ট্রাক আবার কেউবা ফিরছেন মাইক্রোবাসে করে। তবে, ঢাকায় যে পরিমাণ মানুষ ফিরছে তার চেয়েও বেশি মানুষ ঢাকা থেকে বিভিন্ন এলাকায় যাচ্ছে।","ঈদের ছুটি শেষে দেশের বিভিন্ন এলাকা থেকে রাজধানীতে ফিরতে শুরু করেছে মানুষ। বাস, ট্রাক আবার কেউবা ফিরছেন মাইক্রোবাসে করে। তবে, ঢাকায় যে পরিমাণ মানুষ ফিরছে তার চেয়েও বেশি মানুষ ঢাকা থেকে বিভিন্ন এলাকায় যাচ্ছে। বৃষ্টি ছাড়া এ ঈদে কোনো ভোগান্তি ছিল না কর্মস্থলগামীদের। বিভিন্ন পরিবহনে বাড়তি ভাড়া নেওয়ার অভিযোগও তেমন মেলেনি। কোনো ভোগান্তি পোহাতে হয়নি টিকিট পেতে। মহাসড়কেও ছিল না যানজট। রেলে যাঁরা ফিরেছেন তারাও ছিলেন স্বস্তিতে।    যাত্রী এবং পরিবহন সংশ্লিষ্টদের সঙ্গে কথা বলে জানা গেছে, এবারের ইদে লম্বা ছুটির কারণে এখনো ঢাকায় সেই পরিমাণ মানুষ ঢুকছে না। এদিকে ঈদে যানজটের কথা চিন্তা করে ঢাকায় ঈদ করা মানুষগুলো এবার এলাকায় যাচ্ছে। রবিবার (২ জুলাই) সকালে রাজধানীর বাসস্ট্যান্ড এলাকায়গুলোয় এই চিত্র দেখা গেছে। পরিবহন সংশ্লিষ্টদের সঙ্গে কথা বলে জানা গেছে, যারা এখন ঢাকা ছাড়ছে, তাদের অধিকাংশই বাসা-বাড়িতে, ব্যবসা প্রতিষ্ঠানে কাজ করেন, তারা ঢাকায় ঈদ করেছে এবং কুরবানির মাংস সংগ্রহ শেষে এবার বাড়ি ফিরছে। এদিকে রাজধানীতে ফেরা অনেকের সঙ্গে কথা হয় এ প্রতিবেদকের। অধিকাংশই জানান, পথে কিছুটা ভোগান্তি হলেও নিরাপদে কর্মস্থল ও গন্তব্যে ফেরাই তাদের মূল চ্যালেঞ্জ ছিল। এখানে তারা জয়ী। তবে সবাই যে ছুটি বা আনন্দ করতে গিয়েছিলেন এমন নয়। অনেকেই জরুরি প্রয়োজনেও ঈদের ছুটিতে বাড়ি গিয়েছিলেন। আবার কেউ কেউ ঢাকায় অসুস্থ আত্মীয়ের সেবার জন্য রাজধানীতে প্রবেশ করছেন।  "
ঈদের ছুটি শেষে অফিস-আদালত খুলছে আজ,পবিত্র ঈদুল আজহার ছুটি শেষে আজ (২ জুলাই) থেকে খুলছে সরকারি-বেসরকারি অফিস। টানা ৫ দিন ঈদের ছুটি কাটিয়ে আজ অফিসে যোগ দেবেন কর্মজীবীরা।,"পবিত্র ঈদুল আজহার ছুটি শেষে আজ (২ জুলাই) থেকে খুলছে সরকারি-বেসরকারি অফিস। টানা ৫ দিন ঈদের ছুটি কাটিয়ে আজ অফিসে যোগ দেবেন কর্মজীবীরা। বৃহস্পতিবার (২৯ জুন) সারাদেশে পবিত্র ঈদুল আজহা পালিত হয়। ঈদ উপলক্ষে সরকারের নির্বাহী আদেশে ২৭ জুনকে ছুটি ঘোষণা করে ছুটি একদিন বাড়ানো হয়। এর ফলে ঈদুল আজহায় টানা পাঁচদিনের ছুটি পান সরকারি কর্মকর্তা-কর্মচারীরা। এর আগে ঈদুল আজহা উপলক্ষে ২৮-৩০ জুন পর্যন্ত পূর্ব নির্ধারিত ছুটি ছিল। এর সঙ্গে ১ জুলাই (শনিবার) সাপ্তাহিক ছুটি যোগ হয়। এদিকে এখনও পুরনো রূপে ফেরেনি রাজধানী ঢাকা। যারা ঢাকার বাইরে ঈদ উদযাপন করতে গেছেন, তাদের অনেকেই সরকারি ছুটির সঙ্গে ঐচ্ছিক ছুটি নিয়েছেন। ফলে অফিস-আদালতের কার্যক্রম পুরোদমে শুরু হতে আরও কয়েকদিন লাগবে।"
আজ টিভির পর্দায় দেখবেন যেসব খেলা,অ্যাশেজের লর্ডস টেস্টের রোমাঞ্চকর শেষ দিন আজ। বিশ্বকাপ বাছাইপর্বে আজ মুখোমুখি জিম্বাবুয়ে ও শ্রীলঙ্কা।চলুন এক নজরে দেখে আসা যাক ক্রীড়াপ্রেমীরা আজ টিভির পর্দায় কোন কোন খেলা উপভোগ করতে পারবেন,অ্যাশেজের লর্ডস টেস্টের রোমাঞ্চকর শেষ দিন আজ। বিশ্বকাপ বাছাইপর্বে আজ মুখোমুখি জিম্বাবুয়ে ও শ্রীলঙ্কা।চলুন এক নজরে দেখে আসা যাক ক্রীড়াপ্রেমীরা আজ টিভির পর্দায় কোন কোন খেলা উপভোগ করতে পারবেন ক্রিকেট    অ্যাশেজ লর্ডস টেস্ট (৫ম দিন) ইংল্যান্ড-অস্ট্রেলিয়া বিকেল ৪টা সনি স্পোর্টস ৫ বিশ্বকাপ বাছাইপর্ব সুপার সিক্স জিম্বাবুয়ে-শ্রীলঙ্কা বেলা ১টা গাজী টিভি ও স্টার স্পোর্টস ১ হকি প্রো হকি লিগ জার্মানি-স্পেন সন্ধ্যা ৬টা ১০ মিনিট স্টার স্পোর্টস সিলেক্ট ২ বেলজিয়াম-যুক্তরাষ্ট্র রাত ৮টা ৪০ মিনিট স্টার স্পোর্টস সিলেক্ট ২
কাবাডি ফেডারেশনের অফিস ইনচার্জ মো. ইমরান হোসেনের মৃত্যু ,"বাংলাদেশ কাবাডি ফেডারেশনের অফিস ইনচার্জ মো. ইমরান হোসেন গত শুক্রবার (৩০ জুন) পৌনে বারটায় রাজধানীর বারডেম হাসপাতালে চিকিৎসাধীন অবস্থায় ইন্তেকাল করেছেন (ইন্না লিল্লাহি...রাজিউন)। তিনি কিডনি জটিলতাসহ নানা রোগে ভুগছিলেন। তার বয়স হয়েছিল ৫৭ বছর। মৃত্যুকালে তিনি স্ত্রী, এক পুত্র, তিন কন্যাসহ বহু আত্মীয়-স্বজন ও গুণগ্রাহী রেখে গেছেন।","বাংলাদেশ কাবাডি ফেডারেশনের অফিস ইনচার্জ মো. ইমরান হোসেন গত শুক্রবার (৩০ জুন) পৌনে বারটায় রাজধানীর বারডেম হাসপাতালে চিকিৎসাধীন অবস্থায় ইন্তেকাল করেছেন (ইন্না লিল্লাহি...রাজিউন)। তিনি কিডনি জটিলতাসহ নানা রোগে ভুগছিলেন। তার বয়স হয়েছিল ৫৭ বছর। মৃত্যুকালে তিনি স্ত্রী, এক পুত্র, তিন কন্যাসহ বহু আত্মীয়-স্বজন ও গুণগ্রাহী রেখে গেছেন। তার মৃত্যুতে আইজিপি ও বাংলাদেশ কাবাডি ফেডারেশনের সভাপতি চৌধুরী আবদুল্লাহ আল মামুন গভীর শোক ও দুঃখ প্রকাশ করেছেন। শনিবার (১ জুলাই) এক শোকবার্তায় আইজিপি বলেন, মরহুম মো. ইমরান হোসেন বাংলাদেশ কাবাডি ফেডারেশনের একজন সৎ ও দক্ষ কর্মী ছিলেন। তিনি বাংলাদেশের জাতীয় খেলা কাবাডিকে সারাদেশে ছড়িয়ে দেয়ার ক্ষেত্রে নিবেদিত প্রাণ কর্মী হিসেবে অত্যন্ত নিষ্ঠার সাথে দায়িত্ব পালন করেছেন। তার মতো একজন দক্ষ কর্মীর মৃত্যুতে বাংলাদেশ কাবাডি ফেডারেশনের অপূরণীয় ক্ষতি হয়েছে। আইজিপি মরহুমের বিদেহী আত্মার মাগফিরাত কামনা করেন এবং শোকসন্তপ্ত পরিবারের সদস্যদের প্রতি গভীর সমবেদনা জানান। "
জ্বলছে ফ্রান্স,"পুলিশের গুলিতে ১৭ বছরের এক তরুণের মৃত্যুর পর বিক্ষোভে উত্তাল হয়ে উঠেছে ফ্রান্স। দেশ জুড়ে বিক্ষোভকারী ও পুলিশের মধ্যে ব্যাপক সংঘর্ষের ঘটনা ঘটছে। বিক্ষোভকারীরা বহু যানবাহন, স্থাপনা পুড়িয়ে দিয়েছে। বিভিন্ন স্থানে লুটপাটের ঘটনা ঘটছে। বিক্ষোভ দমনে পুলিশ এ পর্যন্ত ১ হাজার ৩০০ জনকে গ্রেফতার করেছে। পরিস্থিতি নিয়ন্ত্রণে একটি শহরে কার্ফিউ জারি করা হয়েছে। দেশের বর্তমান পরিস্থিতি বিবেচনায় নিয়ে পূর্বনির্ধারিত জার্মান সফর বাতিল ঘোষণা করেছেন দেশটির প্রেসিডেন্ট ইমানুয়েল ম্যাক্রঁ।","পুলিশের গুলিতে ১৭ বছরের এক তরুণের মৃত্যুর পর বিক্ষোভে উত্তাল হয়ে উঠেছে ফ্রান্স। দেশ জুড়ে বিক্ষোভকারী ও পুলিশের মধ্যে ব্যাপক সংঘর্ষের ঘটনা ঘটছে। বিক্ষোভকারীরা বহু যানবাহন, স্থাপনা পুড়িয়ে দিয়েছে। বিভিন্ন স্থানে লুটপাটের ঘটনা ঘটছে। বিক্ষোভ দমনে পুলিশ এ পর্যন্ত ১ হাজার ৩০০ জনকে গ্রেফতার করেছে। পরিস্থিতি নিয়ন্ত্রণে একটি শহরে কার্ফিউ জারি করা হয়েছে। দেশের বর্তমান পরিস্থিতি বিবেচনায় নিয়ে পূর্বনির্ধারিত জার্মান সফর বাতিল ঘোষণা করেছেন দেশটির প্রেসিডেন্ট ইমানুয়েল ম্যাক্রঁ। ঘটনার শুরু গত মঙ্গলবার। প্যারিসের শহরতলি নতেঁর একটি তল্লাশিচৌকিতে উত্তর আফ্রিকান বংশোদ্ভূত নাহেল মারজুক নামের ১৭ বছর বয়সি এক কিশোর পুলিশের গুলিতে নিহত হয়। পুলিশের পক্ষ থেকে দাবি করা হয়, নির্দেশনা না মেনে পালিয়ে যাওয়ার চেষ্টা করলে ঐ কিশোরকে গুলি করা হয়। তবে সামাজিক যোগাযোগমাধ্যমে ছড়িয়ে পড়া ভিডিওতে দেখা গেছে, পুলিশের দুই কর্মকর্তা গাড়িটি থামানোর চেষ্টা করছেন। তাদের এক জন গাড়ির জানালা দিয়ে নাহেলের দিকে অস্ত্র তাক করেন। ঐ কিশোর গাড়িটি একটি সামনে এগিয়ে নিতেই খুব কাছ থেকে গুলি করেন পুলিশের ঐ কর্মকর্তা। কয়েক মিটার দূরে গিয়ে গাড়িটি দুর্ঘটনার কবলে পড়ে। বার্তা সংস্থা এএফপি ভিডিওটির সত্যতা যাচাই করে বলেছে, এটিই নাহেলকে গুলি করার সেই দৃশ্য। ঐ পুলিশ কর্মকর্তার বিরুদ্ধে ইচ্ছাকৃত নরহত্যার অভিযোগ আনা হয়েছে। বর্তমানে তিনি কারাগারে রয়েছেন।    বিবিসির প্রতিবেদনে বলা হয়, চলতি বছর ফ্রান্সের ট্রাফিক তল্লাশিচৌকিতে পুলিশের গুলিতে এ নিয়ে দ্বিতীয় মৃত্যুর ঘটনা ঘটল। গত বছর এ ধরনের ঘটনায় নিহত মানুষের সংখ্যা ছিল ১৩। ঐ কিশোরের পরিবার এসেছে আলজেরিয়া থেকে। বার্তা সংস্থাটির হিসাব অনুযায়ী, ২০১৭ সাল থেকে এ পর্যন্ত ফ্রান্সের তল্লাশিচৌকিতে পুলিশের গুলিতে যত মানুষ নিহত হয়েছেন, তাদের বেশির ভাগই কৃষ্ণাঙ্গ অথবা আরব বংশোদ্ভূত। দুঃখ প্রকাশ: বিক্ষোভ শুরু হওয়ার পর ঐ কিশোরকে গুলি করে হত্যার ঘটনায় জড়িত ফরাসি পুলিশ কর্মকর্তা দুঃখ প্রকাশ করেন। কারাগারে থাকা ঐ পুলিশ কর্মকর্তা নিহত কিশোরের পরিবারের সদস্যদের কাছে ক্ষমা চেয়েছেন বলে জানিয়েছেন তার আইনজীবী। আইনজীবী লরেন-ফ্রাঙ্ক লিওনার্দ বলেন, ‘তার (অভিযুক্ত পুলিশ কর্মকর্তা) প্রথম কথা ছিল, তিনি এ ঘটনার জন্য দুঃখিত এবং তার শেষ কথা ছিল, তিনি ভুক্তভোগী পরিবারের কাছে এ জন্য দুঃখ প্রকাশ করছেন। তিনি মানসিকভাবে বিধ্বস্ত হয়ে পড়েছেন। তিনি স্পষ্ট ভাষায় বলেছেন, মানুষ মারার জন্য সকালে ঘুম থেকে ওঠেন না তিনি। ঐ পুলিশ কর্মকর্তা নাহেলকে হত্যা করতে চাননি।’ অভিযুক্ত পুলিশ কর্মকর্তার আইনজীবী বলেন, ‘এর জেরে ছড়িয়ে পড়া সহিংসতায় তার মক্কেল খুবই মর্মাহত।’ লাগামহীন বিক্ষোভ: এদিকে, ঐ ঘটনার খবর সামাজিক যোগাযোগ মাধ্যমে ছড়িয়ে পড়লে পুলিশের বিরুদ্ধে দেশ জুড়ে সহিংস বিক্ষোভ শুরু হয়। বিক্ষোভকারীরা ব্যাপক হারে ভাঙচুর, অগ্নিসংযোগ ও লুটপাটের ঘটনা ঘটায়। এ অবস্থায় আইনশৃঙ্খলা পরিস্থিতি নিয়ন্ত্রণে রাখতে ক্লামার্ত শহরে কার্ফিউ জারি করা হয়। কিন্তু কার্ফিউ উপেক্ষা করে বিক্ষোভ চলতে থাকে।  পরিবহন ও শ্রমিকদের নিরাপত্তার কথা চিন্তা করে বাস ও রেল পরিষেবা বন্ধ রাখার ঘোষণা দিয়েছেন প্যারিস অঞ্চলের প্রধান ভ্যালেরি পেক্রেসে। আকস্মিক এ ঘোষণার কারণে রাজধানী ও এর উপকণ্ঠের হাজারো যাত্রী বিপাকে পড়ে। উত্তরাঞ্চলীয় খোঁবে শহরে একটি হোটেলে আগুন ধরিয়ে দেওয়ার পর হোটেলের অতিথিদের রাস্তায় রাত কাটাতে হয়েছে। এই দাঙ্গা মোকাবিলায় এরই মধ্যে ফ্রান্স জুড়ে ৪৫ হাজারের বেশি পুলিশ মোতায়েন করা হয়েছে। পরিস্থিতি মোকাবিলার উপায় নিয়ে আলোচনার জন্য প্রেসিডেন্ট এমানুয়েল ম্যাক্রঁ এক জরুরি বৈঠক ডাকেন। নাহেলের মৃত্যু ফ্রান্সে বর্ণবাদ এবং সংখ্যালঘু জাতি-গোষ্ঠীর মানুষের প্রতি পুলিশের বৈষম্যমূলক আচরণ বলে বিক্ষোভকারীরা দাবি করেছে। গত বৃহস্পতিবার নাহেলের মায়ের নেতৃত্বে শোক মিছিল বের হয়। সেখানেও পুলিশের সঙ্গে মিছিলকারীদের সংঘর্ষ হয়। প্যারিস কর্তৃপক্ষ জানিয়েছে, শহরে কড়া পুলিশ পাহারা সত্ত্বেও বহু দোকানপাট লুট হয়েছে। রাস্তায় অনেক গাড়িতে আগুন ধরিয়ে দেওয়া হয়েছে। বন্দরনগরী মার্সেইতে দাঙ্গার সময় একটি বন্দুকের দোকানও আক্রান্ত হয়েছে। ফরাসি দৈনিক ল্য প্যারিসিয়েন খবর দিয়েছে ৩০ জনের মতো তরুণ-যুবক দোকান ভেঙে ঢুকে পাঁচ থেকে আটটি শিকার করার রাইফেল নিয়ে যায়। রোন অঞ্চলে তিন জন পুলিশ সদস্য গুলিতে জখম হয়েছে। একটি দেওয়ালের পেছনে ঘাপটি মেরে থাকা এক ব্যক্তি অতর্কিতে ঐ পুলিশ সদস্যদের ওপর গুলি চালায়। লিও শহরে গত রাতের দাঙ্গায় পুলিশের ৩৫ জন সদস্য আহত হয়েছে। তাদের দুজনকে হাসপাতালে ভর্তি করা হয়েছে। লিওতে একটি পুলিশ স্টেশনসহ আটটি সরকারি ভবনে হামলা চালিয়ে ব্যাপক ভাঙচুর করা হয়। বন্দর শহর মার্সেইতে শনিবার রাতের সহিংসতা অব্যাহত থাকতে পারে এই আশঙ্কায় কর্তৃপক্ষ সন্ধ্যা ৭টা থেকে সব গণপরিবহন বন্ধ করে দেওয়ার কথা ঘোষণা করে। সব বড় অনুষ্ঠানও বাতিল করা হয়। লিল শহরের রুবাইক্সে বিভিন্ন অফিস ভবনে ব্যাপক ভাঙচুর, অগ্নিকাণ্ড এবং লুঠপাট হয়েছে। বিক্ষোভকারীরা বিশাল একটি অফিস ভবনে ঢুকে আগুন দেয়। সেখানে কমপক্ষে ৫০০ লোক কাজ করত। আগুনে অফিসের সবকিছু পুড়ে গেছে। বিক্ষোভ শুরুর পর থেকে এখন পর্যন্ত ২০০-এর বেশি পুলিশ কর্মকর্তা আহত হয়েছেন। নাহেলের মৃত্যুর পর ফ্রান্সে পুলিশের ক্ষমতা এবং প্যারিসের উপশহরগুলোর মানুষের সঙ্গে এই বাহিনীর সম্পর্ক নিয়ে নতুন করে বিতর্ক শুরু হয়েছে। উপশহরগুলোতে যারা থাকেন, তারা অর্থনৈতিক বঞ্চনা এবং বৈষম্যের শিকার বলে মনে করেন। তৃতীয় রাতের দাঙ্গার পর চতুর্থ রাতেও প্যারিস এবং অন্যান্য শহরে ব্যাপক ধ্বংসের চিত্র দেখা গেছে। কোনো কোনো মহল থেকে পরিস্থিতি নিয়ন্ত্রণে পুরো দেশে জরুরি অবস্থা জারির দাবি উঠেছে। এরকম রাস্তার বিক্ষোভ দমনের জন্য ফ্রান্সে জরুরি অবস্থা জারি করা হয়েছিল ২০০৫ সালে প্রেসিডেন্ট জ্যাক শিরাকের আমলে। এরপর ২০১৫ সালে প্যারিসে সন্ত্রাসবাদী হামলার পরও ফ্রান্সে জরুরি অবস্থা ঘোষণা করা হয়। সেটি জারি ছিল দুই বছর। জানাজা: প্যারিসের শহরতলি নাতেঁরে পুলিশের গুলিতে নিহত নাহেলের জানাজা অনুষ্ঠিত হয়েছে গতকাল শনিবার। ফরাসি গণমাধ্যম জানায়, নিহত নাহেলের স্বজন এবং বন্ধুবান্ধব ছাড়াও তার মহল্লার শত শত বাসিন্দা এই জানাজায় অংশ নেয়। দাফনের আগে স্থানীয় ইবনে বাদিস মসজিদেও জানাজা হয়। নাহেলের পরিবার এসব অনুষ্ঠানে সাংবাদিকদের ঢুকতে দেয়নি। এরপর কঠোর নিরাপত্তার মধ্যে তার দাফন সম্পন্ন হয়।"
নির্বাচন কমিশনের কি কিছুই করিবার নাই?,"মাননীয় প্রধানমন্ত্রী শেখ হাসিনা ইতিমধ্যে বলিয়াছেন যে, জনগণ না চাহিলে তিনি ক্ষমতায় থাকিবেন না। একটি সুষ্ঠু জাতীয় নির্বাচনের প্রতিশ্রুতি তিনি বারংবার পুনর্ব্যক্ত করিয়া চলিয়াছেন; কিন্তু চোরা না শুনে ধর্মের কাহিনি। সরকারদলীয় সমর্থক বলিয়া দাবিদার একশ্রেণির অতি উত্সাহী ও অনুপ্রবেশকারীর দল স্থানীয় সরকার নির্বাচনেও প্রধানমন্ত্রীর উক্ত প্রতিশ্রুতির বরখেলাপ করিয়া নানা অপকর্মের মাধ্যমে এই সরকার ও সরকারপ্রধানের ভাবমূর্তি ক্ষুণ্ন করিয়া চলিয়াছে। সরকারপ্রধানের জন্য আমাদের দুঃখ হয় এই জন্য যে, তাহাকে ছাড়া তাহার চারি পার্শ্বের সকলকে যেন পয়সা দিয়া কিনিয়া ফেলা যায়। ফলে তিনি অনেক ক্ষেত্রে প্রকৃত চিত্র পান না। যাহারা তাহার ও তাহার সরকারের বিঘোষিত মনোভাবের পরিপন্থি কাজ করিতেছেন, সেই সকল আত্মঘাতী, বহিরাগত ও স্বাধীনতাবিরোধীদের ব্যাপারে সতর্ক থাকিবার জন্য বলা হইতেছে। ইহা ছাড়া আচরণবিধি লঙ্ঘনের জন্য নির্বাচন কমিশন চাহিলেই জাতীয় নির্বাচনের মতো স্থানীয় সরকারের নির্বাচনেও আইনানুগ ব্যবস্থা নিতে পারে; কিন্তু দেশের দক্ষিণাঞ্চলের একটি জেলার স্থানীয় সরকারের নির্বাচনে নির্বাচন কমিশনের ভূমিকা লইয়া আমরা স্বাভাবিক কারণেই সন্দিহান। এই ক্ষেত্রে তাহাদের কি কোনো দায়দায়িত্ব নাই?","মাননীয় প্রধানমন্ত্রী শেখ হাসিনা ইতিমধ্যে বলিয়াছেন যে, জনগণ না চাহিলে তিনি ক্ষমতায় থাকিবেন না। একটি সুষ্ঠু জাতীয় নির্বাচনের প্রতিশ্রুতি তিনি বারংবার পুনর্ব্যক্ত করিয়া চলিয়াছেন; কিন্তু চোরা না শুনে ধর্মের কাহিনি। সরকারদলীয় সমর্থক বলিয়া দাবিদার একশ্রেণির অতি উত্সাহী ও অনুপ্রবেশকারীর দল স্থানীয় সরকার নির্বাচনেও প্রধানমন্ত্রীর উক্ত প্রতিশ্রুতির বরখেলাপ করিয়া নানা অপকর্মের মাধ্যমে এই সরকার ও সরকারপ্রধানের ভাবমূর্তি ক্ষুণ্ন করিয়া চলিয়াছে। সরকারপ্রধানের জন্য আমাদের দুঃখ হয় এই জন্য যে, তাহাকে ছাড়া তাহার চারি পার্শ্বের সকলকে যেন পয়সা দিয়া কিনিয়া ফেলা যায়। ফলে তিনি অনেক ক্ষেত্রে প্রকৃত চিত্র পান না। যাহারা তাহার ও তাহার সরকারের বিঘোষিত মনোভাবের পরিপন্থি কাজ করিতেছেন, সেই সকল আত্মঘাতী, বহিরাগত ও স্বাধীনতাবিরোধীদের ব্যাপারে সতর্ক থাকিবার জন্য বলা হইতেছে। ইহা ছাড়া আচরণবিধি লঙ্ঘনের জন্য নির্বাচন কমিশন চাহিলেই জাতীয় নির্বাচনের মতো স্থানীয় সরকারের নির্বাচনেও আইনানুগ ব্যবস্থা নিতে পারে; কিন্তু দেশের দক্ষিণাঞ্চলের একটি জেলার স্থানীয় সরকারের নির্বাচনে নির্বাচন কমিশনের ভূমিকা লইয়া আমরা স্বাভাবিক কারণেই সন্দিহান। এই ক্ষেত্রে তাহাদের কি কোনো দায়দায়িত্ব নাই? প্রথমত, এবার সংসদীয় আসনের সীমানা পরিবর্তন লইয়া নির্বাচন কমিশনের ভূমিকা রহস্যজনক বলিয়া প্রতীয়মান হইয়াছে। এই বিতর্ক শেষ না হইতেই সেইখানে একটি পৌরসভা ও একটি ইউনিয়ন পরিষদের নির্বাচনকে কেন্দ্র করিয়া যেই সকল তুলকালাম কাণ্ড একের পর এক ঘটিয়া যাইতেছে তাহাতে গণতন্ত্র ও শান্তিপ্রিয় মানুষ যারপরনাই আশাহত ও ব্যথিত। নির্বাচনের তপশিল ঘোষণার পর কীভাবে একটি পৌরসভার নির্বাচনে প্রতিদ্বন্দ্বী প্রার্থীর নেতাকর্মীদের মিথ্যা, ভিত্তিহীন ও সাজানো মামলা দিয়া গ্রেফতার করা হয়? এই ব্যাপারে নির্বাচন কমিশনের কুম্ভকর্ণের ঘুম কি ভাঙিবে না? আবার সেই ইউনিয়ন পরিষদ নির্বাচনকে কেন্দ্র করিয়া যাহা ঘটিয়াছে তাহা আরো দুঃখ ও ন্যক্কারজনক। গত ১৭ জুন ২০২৩ তারিখে কাউখালী উপজেলার ক্ষমতাসীন দলের উপজেলা কার্যালয়ে নেতাকর্মীদের লইয়া এক মতবিনিময় সভায় একজন উঠতি ও সরকারি দলে অনুপ্রবেশকারী নেতা কীভাবে বলেন, ‘মাননীয় প্রধানমন্ত্রী শেখ হাসিনা নৌকা প্রতীক নিয়ে প্রার্থী পাঠিয়েছেন, এখানে আবার ইলেকশন কীসের?’ শুধু তাহাই নহে, তিনি নৌকা প্রতীকের বিরুদ্ধে যিনি সাইকেল প্রতীক লইয়া নির্বাচন করিবেন, তাহার সাইকেল ভাঙিয়া-চুরিয়া পার্শ্ববর্তী কচা নদীতে ফেলিয়া দেওয়া হইবে বলিয়া হুমকি দিয়াছেন। এখানেই শেষ নহে। তিনি ‘এই মুহূর্তে নির্বাচনের জন্য কোনো কমিটি করার দরকার নাই, চমক আছে; যদি নির্বাচন করতেই হয়, তাহা হইলে দুরমুশ বাহিনী তৈরি করে নির্বাচন প্রতিহত করব’ এমন কথাও বলিয়াছেন প্রকাশ্যে। তাহার এই বক্তব্য যেমন পত্রপত্রিকায় ছাপা হইয়াছে, তেমনি অনলাইনসহ সোশ্যাল মিডিয়ায় এখনো ভাসিতেছে। এইরূপ বক্তব্য কি নির্বাচনি আচরণবিধির সুস্পষ্ট লঙ্ঘন ও সরকার বিঘোষিত দৃষ্টিভঙ্গির পরিপন্থি নহে? নির্বাচনে সহিংসতা, অরাজকতা, প্রতিবন্ধকতা ও নাশকতা সৃষ্টির পূর্ব আলামত নহে? এই ক্ষেত্রে নির্বাচন কমিশনের কি কিছুই করিবার নাই?     কাউখালীর উক্ত ঘটনার পর ভয়ভীতি প্রদর্শন ও জীবননাশের আশঙ্কায় শিয়ালকাঠী ইউনিয়ন পরিষদের একজন চেয়ারম্যান প্রার্থী অসুস্থ হইয়া হাসপাতালে ভর্তি হন। একই কারণে ঐ ইউনিয়ন পরিষদ নির্বাচনে নৌকা প্রতীকের প্রার্থী ছাড়া অন্য কোনো দল বা স্বতন্ত্র প্রার্থীরাও মনোনয়নপত্র দাখিল করিতে পারেন নাই। উল্লেখ্য, এখানে নৌকার প্রার্থী একটি খুনের মামলার সাজাপ্রাপ্ত ও আরেকটি খুনের মামলায় জামিনপ্রাপ্ত আসামি। তাই এইখানে একটি সুষ্ঠু ও অংশগ্রহণমূলক নির্বাচন আয়োজনের দায়দায়িত্ব সম্পূর্ণভাবে নির্বাচন কমিশনের উপর বর্তায়। আমরা অবিলম্বে এই ইউনিয়ন পরিষদের নির্বাচনের পুনঃতপশিল ঘোষণাপূর্বক সকল দল এবং স্বতন্ত্র প্রার্থীকে অংশগ্রহণ করিবার সুযোগ দেওয়ার জন্য নির্বাচন কমিশনের প্রতি অনুরোধ জানাই। যাহারা আওয়ামী লীগে অনুপ্রবেশকারী ও স্বাধীনতাবিরোধী তাহারা এই সরকারের কী পরিমাণ ক্ষতিসাধন করিতেছে তাহা সরকারপ্রধান ছাড়া আর কেহ উপলব্ধি করিতে পারিতেছেন বলিয়া আমাদের মনে হয় না।  কেননা তাহারা ইহাকে তোয়াক্কা করিতেছেন না। যখন তাহাদের অপকর্মের কারণে বড় ধরনের অঘটন ঘটিয়া যাইবে, তখন যত দোষ নন্দ ঘোষের মতো দেশের প্রধান নির্বাহীর স্কন্ধেই চাপিয়া বসিবে। মহান মুক্তিযুদ্ধের ৯ নম্বর সেক্টরের অধীনে দায়িত্বপালনকারী সুন্দরবন সাব-সেক্টরের কমান্ডার ও যুদ্ধাহত বীর মুক্তিযোদ্ধা আব্দুল গফফার ইতিমধ্যে সুস্পষ্টভাবে প্রত্যয়ন করিয়াছেন যে, ১৯৭১ সালে দুই জন রাজাকারের হস্তে ধরা পড়িয়া গণেশ চন্দ্র দেউরি (বিধান চন্দ্র) নিহত হন। সেই রাজাকারের বংশধরেরা এখন ক্ষমতাসীন দলের জেলা কমিটির গুরুত্বপূর্ণ নেতা হইয়া উঠিয়াছেন। তাহারা দলে সুঁই হইয়া ঢুকিয়া যে ফাল হইয়া বাহির হইবে, তাহাতে কোনো সন্দেহ নাই। নতুবা তাহাদের বক্তব্য ও কণ্ঠস্বর কীভাবে তাহাদের সহিত মিলিয়া যায়, যাহারা বলিয়া যাইতেছেন, বর্তমান সরকারপ্রধানের অধীনে কোনো সুষ্ঠু নির্বাচন অনুষ্ঠিত হওয়ার সম্ভাবনা নাই? তাহাদের কারণে সরকার দেশের ভিতরে ও বাহিরে সমালোচনার মুখে পড়িতেছে। অতএব, নির্বাচন কমিশন কেন সংশ্লিষ্ট মন্ত্রণালয়ের মাধ্যমে স্থানীয় প্রশাসন, সরকারদলীয় লোক এমনকি ক্ষেত্রবিশেষে তাহাদের অর্থ-কড়িতে প্রভাবিত বিচার বিভাগের একশ্রেণির লোকের বিরুদ্ধে ব্যবস্থা নিতে পারিবে না? দুই লক্ষের বদলে কীভাবে একটি স্থানীয় সরকার নির্বাচনে ৫০ কোটিরও অধিক অর্থ খরচ করিবার কথা বলা হইতেছে জনসম্মুখে? আমরা আশা করি, নির্বাচন কমিশন এই ক্ষেত্রে অভিভাবক হিসাবে শুভবুদ্ধির পরিচয় দিবেন।"
কোরবানির পশুতে স্বয়ংসম্পূর্ণতা ও পরবর্তী লক্ষ্য,"গত তিন বছর থেকে প্রতিবেশী দেশ কর্তৃক স্থল সীমান্ত পথে গরু বিক্রির ব্যবসাকে নিয়ন্ত্রণ বা বন্ধ করে দেওয়ায় আমাদের দেশে নিজস্ব উদ্যোগে পশু মোটাতাজাকরণ প্রকল্প বেগবান হয়েছে। এতে কৃষক ও অন্যান্য শৌখিন উদ্যোক্তাগণ বেশ লাভবান হচ্ছেন। অনেকে এজন্য সারা বছর ধরে কোরবানি ঈদের চাঙ্গা বাজার ধরতে অধীর আগ্রহে অপেক্ষা করে থাকেন। তবে মোটাতাজাকরণ যাতে স্বাস্থ্যসম্মত উপায়ে হয়, সেদিকে নজর দিতে হবে। ক্ষুদ্র উদ্যোক্তা ও প্রান্তিক চাষি এবং ঋণ নিয়ে কাজ করে বেঁচে থাকার জন্য যারা দুই-একটি গরু মোটাতাজাকরণের মতো ছোট প্রকল্প নিয়ে আপ্রাণ প্রচেষ্টা চালাচ্ছেন, তাদের জন্য বিশেষ সামাজিক বিমার ব্যবস্থা করা দরকার। সামাজিক বিমা হলো সামাজিক নিরাপত্তাদানের অন্যতম প্রধান হাতিয়ার","গত তিন বছর থেকে প্রতিবেশী দেশ কর্তৃক স্থল সীমান্ত পথে গরু বিক্রির ব্যবসাকে নিয়ন্ত্রণ বা বন্ধ করে দেওয়ায় আমাদের দেশে নিজস্ব উদ্যোগে পশু মোটাতাজাকরণ প্রকল্প বেগবান হয়েছে। এতে কৃষক ও অন্যান্য শৌখিন উদ্যোক্তাগণ বেশ লাভবান হচ্ছেন। অনেকে এজন্য সারা বছর ধরে কোরবানি ঈদের চাঙ্গা বাজার ধরতে অধীর আগ্রহে অপেক্ষা করে থাকেন। তবে মোটাতাজাকরণ যাতে স্বাস্থ্যসম্মত উপায়ে হয়, সেদিকে নজর দিতে হবে। ক্ষুদ্র উদ্যোক্তা ও প্রান্তিক চাষি এবং ঋণ নিয়ে কাজ করে বেঁচে থাকার জন্য যারা দুই-একটি গরু মোটাতাজাকরণের মতো ছোট প্রকল্প নিয়ে আপ্রাণ প্রচেষ্টা চালাচ্ছেন, তাদের জন্য বিশেষ সামাজিক বিমার ব্যবস্থা করা দরকার। সামাজিক বিমা হলো সামাজিক নিরাপত্তাদানের অন্যতম প্রধান হাতিয়ার এক সময় আমাদের কোরবানির পশুতে স্বয়ংসম্পূর্ণতা ছিল না। প্রতিবেশী দেশ থেকে কোরবানির পশু না এলে কোরবানির হাটে হাহাকার পড়ে যেত। এখন সেই পরিস্থিতি আর নেই। এবার পবিত্র ঈদুল আজহায় লক্ষ করা গেছে, ক্রেতারা কোরবানির ক্ষেত্রে দেশীয় পশুর প্রতিই আস্থা রেখেছেন। বিষয়টি দেশীয় খামারি ও উদ্যোক্তাদের জন্য খুবই আশাব্যঞ্জক। পবিত্র ঈদুল আজহার আগে এবার মত্স্য ও প্রাণিসম্পদ মন্ত্রী শ ম রেজাউল করিম দেশবাসীকে জানান যে, এবার কোরবানির জন্য চাহিদার চেয়ে অতিরিক্ত পশু আছে। তার মতে, এ বছর কোরবানির পশুর চাহিদা ছিল ১ কোটি ৩ লাখ ৯৪ হাজার ৭৩৯টি। বিপরীতে কোরবানিযোগ্য পশু ছিল ১ কোটি ২৫ লাখ ৩৬ হাজর ৩৩৩টি। ঈদের আগে গত ১৪ জুন সকালে সচিবালয়ে কোরবানির পশু ব্যবস্থাপনা নিয়ে আন্তঃমন্ত্রণালয়ের বৈঠক শেষে এ তথ্য জানান তিনি। তিনি বলেন, চাহিদার চেয়ে বেশি থাকায় এবার ভারত বা মিয়ানমার থেকে কোরবানির পশু আমদানি করতে হবে না। কোরবানির সময় সীমান্ত দিয়ে অবৈধভাবে যেন গরু আসতে না পারে, এজন্য তার মন্ত্রণালয় স্বরাষ্ট্র মন্ত্রণালয়ে চিঠিও প্রদান করে। ঈদের পর দেখা যাচ্ছে, তার বক্তব্যই সঠিক। কেননা এবার কয়েক লাখ পশু কম কোরবানি হয়েছে। কোথাও পশু সরবরাহে কোনো ঘাটতি ছিল না। ভারত নির্ভরশীলতা কমিয়ে কোরবানির পশুতে আমরা স্বয়ংসম্পূর্ণতা অর্জন করেছি। এতে সমৃদ্ধ হচ্ছে আমাদের গ্রামীণ ও পারিবারিক অর্থনীতি। ব্যাপক কর্মসংস্থান হচ্ছে গ্রামীণ জনপদে। এবারও চমক দেখিয়েছে আমাদের গ্রামীণ পশু শিল্প। সাতক্ষীরা, চাঁপাইনবাবগঞ্জসহ দেশের বিভিন্ন অঞ্চলে লাভজনক মনে করে গ্রামের বেশির ভাগ মানুষ এখন গরু পালন করছেন। কোরবানিতে পশু বিক্রয়ের মাধ্যমে বছরের বৃহত্ অংশ জুড়ে তারা তাদের পরিবারের ব্যয়নির্বাহ করছেন। তাদের অপরিসীম পরিশ্রমের কারণে আমরা স্বয়ংসম্পূর্ণ অর্জন করেছি গরু ও ছাগল উত্পাদনে। এতে দারিদ্র্যবিমোচনের পাশাপাশি কর্মসংস্থান হচ্ছে গ্রামাঞ্চলের হাজার হাজার নারী-পুরুষের। একই সঙ্গে দেশের মাংসের চাহিদা মিটিয়ে বিদেশি মুদ্রার সাশ্রয় হচ্ছে। কয়েক বছর আগেও দেশের মাংসের চাহিদার বড় অংশ মিটত প্রতিবেশী দুই দেশ ভারত ও মিয়ানমার থেকে গরু আমদানি করে। বর্তমানে সে চিত্র আর নেই। উল্লেখ্য, ২০১৪ সালে ভারতে বিজেপি সরকার ক্ষমতায় এসে বাংলাদেশে গরু আসা বন্ধ করে দেয়। এটা আমাদের জন্য শাপেবর হয়। এতে বাজারের চাহিদা মেটাতে বাংলাদেশে গবাদিপশুর লালনপালন ব্যাপক হারে বেড়ে যায়। দেশে প্রতিবছর ২৫ শতাংশ হারে গবাদিপশুর খামার বাড়তে শুরু করে। ভারতীয় গরু আসা বন্ধ হয়ে যাওয়ার সেই ধাক্কা কাটিয়ে উঠতে কয়েক বছর সময় লাগলেও এটি এখন বাংলাদেশের গ্রামের অর্থনীতির অন্যতম ভিত হয়ে দাঁড়িয়েছে। বিশেষজ্ঞরা বলছেন, ভারত ও মিয়ানমারের ওপর নির্ভরশীলতা বন্ধ করতে পারলে বাংলাদেশের অর্থনীতি আগামী কয়েক বছরে ঘুরে দাঁড়াবে। তবে চামড়া শিল্পকে বাঁচাতে পারলে গ্রামীণ এই শিল্প আরো সমৃদ্ধশালী হবে। পদ্মা সেতু চালুর ফলে কোরবানির পশু ক্রয়-বিক্রয়ও বেড়েছে। এতে খামারিরা ন্যায্য দাম পেয়েছেন। গরু বিক্রি থেকে খামারিরা একটা আয় পায়। সব খরচ বাদ দিয়েও একটি গরুতে অন্তত হাজার দশেক টাকা থাকে। গ্রামের একটি পরিবারের প্রতিদিনের যে প্রয়োজন সেটি অন্যান্য শস্যের মাধ্যমে পূরণ হয়। কোরবানির পশু বিক্রি থেকে তারা একটি থোক টাকা পায়। এর মাধ্যমে তারা সারা বছর নগদ টাকার চাহিদার কিছু অংশ পূরণ করে। দেখা যাচ্ছে, ঈদুল আজহার পশু বিক্রির জন্য যে যতবেশি বিনিয়োগ করবে সে ততবেশি লাভ পাবে। দেশের ক্ষুদ্র ঋণ বিতরণের একটি অন্যতম ক্ষেত্র ও গ্রাহক হলো খামারিগণ। এর মাধ্যমে দেশের ব্যাংকিং সেক্টরের একটি উল্লেখযোগ্য অংশ সম্পৃক্ত। গ্রামীণ এই শিল্পকে কেন্দ্র করে গরুর খাদ্যের চাহিদা মেটাতে অব্যবহূত কৃষি জমিতে ঘাসের চাষ করা হচ্ছে। বাংলাদেশের রপ্তানিযোগ্য অন্যতম পণ্য পশুর চামড়ার জোগানও আসছে এই খাত থেকে। বিশ্ববাজারে এ দেশের সব ধরনের চামড়ার চাহিদা রয়েছে। বিশ্বে প্রথম শ্রেণির চামড়া ও চামড়া জাত প্রস্তুতকারী দেশ হিসাবে বাংলাদেশের নাম এখন আলোচিত হচ্ছে। বিশেষজ্ঞগণ বলছেন, চামড়া সংরক্ষণে আন্তর্জাতিক মানদণ্ড নিশ্চিত করা গেলে এবং সরকার এর প্রতি আন্তরিক হলে বছরে ৬০০ কোটি ডলারের চামড়া পণ্য রপ্তানি সম্ভব। গ্রামীণ অঞ্চলে কেউ শখের বশে, কেউ বেকারত্বের অভিশাপ ঘোচাতে, কেউ সংসারে সচ্ছলতা আনতে এসব খামার গড়ে তুলেছেন। লক্ষণীয় বিষয় হলো, এই শিল্পে শিক্ষিত তরুণরাও জড়িয়ে পড়েছেন। অনলাইনে কোরবানির পশু কেনাবেচার কাজটি অত্যন্ত দক্ষতার সঙ্গে পরিচালনা করছেন তারা। অনেক তরুণ শহর ছেড়ে গ্রামে গিয়ে ছোটবড় খামার গড়ে তুলেছেন। এবারও পশু খাদ্যের দাম বাড়ায় গরু-ছাগল পালন করতে খরচও বেশি হয়েছে। ঈদুল আজহার সময় বিদেশি গরুর প্রবেশ বন্ধ আর পশুখাদ্যের দাম কমানোর দাবি জানিয়েছেন খামার মালিক ও বেপারিরা। কৃষি কর্মকর্তারা বলছেন, মোট আমিষের ৭৬ ভাগ আসে প্রাণিসম্পদ থেকে। তবে সারা বছর ধরে পশুসম্পদে স্বয়ংসম্পূর্ণতা অর্জন করতে হলে খামারিদের গো-পালনে আরো উদ্বুদ্ধ করতে হবে। এজন্য পশু ডাক্তারদের সার্বক্ষণিক পরামর্শ প্রয়োজন। প্রয়োজন প্রয়োজনীয় ওষুধপত্র সরবরাহ করা। খামারিদের সহজ-শর্তে ব্যাংক ঋণ প্রদান করা। বিশেষ করে যেসব তরুণ উদ্যোক্তা এই খাতে বড় আশা নিয়ে সম্পৃক্ত হয়েছেন, তাদের স্বপ্নপূরণে সরকারকে তাদের সারথি হতে হবে। আমাদের অর্থনীতিতে কোরবানির পশুর ভূমিকা বড় হয়ে দেখা দেওয়ায় অল্প সময়ে পশু মোটাতাজাকরণ প্রকল্প হাতে নিয়ে লাভবান হওয়ার প্রবণতা বেড়ে গেছে। এই প্রকল্পে দ্রুত বর্ধনশীল সংকর জাতের বিদেশি গরু বেশি পালন করা হয়। সরকারি-বেসরকারি উদ্যোগে ঋণ দেওয়ার নিয়ম চালু হওয়ায় দরিদ্র ও প্রান্তিক কৃষকরা এই লাভের প্রতি ঝুঁকে পড়েছেন। পাশাপাশি এটাকে বড় লাভের উৎস হিসেবে বিবেচনা করে বিত্তশালী লোকেরা নিজ উদ্যোগে গড়ে তুলেছেন হাজার হাজার পশুর খামার। সেগুলোতে ছোট ছোট উন্নত সংকর জাতের গরু, ছাগল, মহিষ, ভেড়া, দুম্বা, উট ইত্যাদি সংগ্রহ করে বড় ও মোটাতাজা করে প্রতিবছর কোরবানি ঈদের আগে হাটে বিক্রির ব্যবস্থা করা হচ্ছে। গ্রাম-শহর সব জায়গায় এই প্রবণতা অনেক বৃদ্ধি পেয়েছে। বিশেষ করে গত তিন বছর থেকে প্রতিবেশী দেশ কর্তৃক স্থল সীমান্ত পথে গরু বিক্রির ব্যবসাকে নিয়ন্ত্রণ বা বন্ধ করে দেওয়ায় আমাদের দেশে নিজস্ব উদ্যোগে পশু মোটাতাজাকরণ প্রকল্প বেগবান হয়েছে। এতে কৃষক ও অন্যান্য শৌখিন উদ্যোক্তাগণ বেশ লাভবান হচ্ছেন। অনেকে এজন্য সারা বছর ধরে কোরবানি ঈদের চাঙ্গা বাজার ধরতে অধীর আগ্রহে অপেক্ষা করে থাকেন। তবে মোটাতাজাকরণ যাতে স্বাস্থ্যসম্মত উপায়ে হয়, সেদিকে নজর দিতে হবে। ক্ষুদ্র উদ্যোক্তা ও প্রান্তিক চাষি এবং ঋণ নিয়ে কাজ করে বেঁচে থাকার জন্য যারা দুই-একটি গরু মোটাতাজাকরণের মতো ছোট প্রকল্প নিয়ে আপ্রাণ প্রচেষ্টা চালাচ্ছেন তাদের জন্য বিশেষ সামাজিক বিমার ব্যবস্থা করা দরকার। সামাজিক বিমা হলো সামাজিক নিরাপত্তাদানের অন্যতম প্রধান হাতিয়ার। ডিজিটাল যুগে মানুষের চিরায়ত সামাজিক বন্ড ও আস্থা শিথিল হওয়ায় সামাজিক ভাঙন দ্রুততর হচ্ছে। এটা ঠেকাতে বাজেটের সামাজিক নিরাপত্তা খাতে বরাদ্দকৃত অর্থের যৌক্তিক ব্যবহার করে হতাশ প্রান্তিক উদ্যোক্তাদের সমস্যার দ্রুত সুরাহা হওয়া উচিত। এবার একজন কৃষক ঈদের পূর্বে আমাকে ফোন দিয়ে জানিয়েছিলেন যে, তার ছোট গরুটার ভীষণ জ্বর। খড়, ঘাস কিছুই খায় না, মুখ দিয়ে লালা পড়ে। সমস্ত গায়ে গুটি গুটি চাকা উঠে ফুলে গেছে। কাঁপুনির জন্য ঠিকমতো হাঁটতেও পারে না। শুকিয়ে পাঁজরের শরীরের হাড্ডি বের হয়ে পড়েছে। তার গরুর এই অসুস্থতায় তিনি অস্থিরতা প্রকাশ করেছিলেন। এ বছর গবাদি পশুর লাম্পিং স্কিন ডিজিজ (এলএসডি) নিয়ে বেশ লেখালেখি হয়। গরুর শরীরে গোটা উঠে ফুলে যাওয়ায় এটাকে গো-বসন্ত বলা হয়। এটা পশুর জন্য ভয়ংকর পক্স ভাইরাস। এটাকে খুরা রোগের চেয়ে ভয়ংকর হিসেবে ধরা হয়। এই ভাইরাস  দ্রুত এক গরু থেকে অন্য গরুতে ছড়িয়ে পড়ে। বসন্তের শুরু এবং বর্ষার শেষে মশামাছির অধিক বংশবিস্তার হলে এই ভাইরাস বেশি ছড়ায়। এবছর মে মাসের শেষে সাতক্ষীরা, যশোরে এর প্রাদুর্ভাব দেখা গিয়েছে। শুধু তাই নয়, দেশের উত্তরাঞ্চলের রংপুর, গাইবান্ধা ও কুড়িগ্রাম ও পূর্বাঞ্চলের নেত্রকোণা জেলার কেন্দুয়া উপজেলার সর্বত্র এর প্রাদুর্ভাব দেখা যায়। মে ৩১ তারিখে কুড়িগ্রাম জেলায় একটি এলাকায় কৃষকদের ১০টি গরু লাম্পিং স্কিন ডিজিজে মারা যাওয়ার সংবাদ প্রকাশিত হয় । এই রোগের সরাসরি কোনো প্রতিষেধক নেই, তাই সাধারণ চিকিত্সা দেওয়া হয়। গরুর লাম্পিং স্কিন ডিজিজ প্রায় শত বছর পূর্বের পুরোনো রোগ হলেও অদ্যাবধি এর কোন টিকা আবিষ্কৃত হয়নি। কেন হয়নি তা একটি বিস্ময়কর ব্যাপারই বটে! গরুর লাম্পিং স্কিন ডিজিজ নামক এই রোগটি ১৯২৯ সালে সর্বপ্রথম আফ্রিকার জাম্বিয়ায় ধরা গড়ে। এরপর ১৯৪৩ থেকে ১৯৪৫ সালের মধ্যে বাংলাদেশের সব এলাকায় এই রোগ ছড়িয়ে পড়ে। এই রোগে সাধারণত সংকর জাতের গরু বেশি আক্রান্ত হয়। পশুপালন শিল্পের উন্নয়নে এই প্রতিবন্ধকতাও দূর হওয়া দরকার। আমরা চাই, শুধু কোরবানির পশু নয়, সার্বিকভাবে পশু সম্পদে আমরা যেন স্বাবলম্বী হই। এটাই হওয়া উচিত। আমাদের পরবর্তী টার্গেট বা লক্ষ্য, যাতে গরুর মাংসের দাম একসময় অন্তত ৫০০ টাকায় নেমে আসতে পারে। এজন্য খামারগুলোর উন্নয়নে আরো মনোযোগ দিতে হবে। লাম্পিং স্কিন ডিজিজসহ পশুর সব রকম অসুখ-বিসুখের চিকিৎসা আরো সুলভ করতে সচেষ্ট হতে হবে। লেখক: রাজশাহী বিশ্ববিদ্যালয়ের সমাজকর্ম বিভাগের প্রফেসর ও সামাজিক বিজ্ঞান অনুষদের সাবেক ডিন"
প্রবল বর্ষণে সিলেটে পানি বৃদ্ধি,"প্রবল বর্ষণ ও পাহাড়ি ঢলে সিলেটের প্রধান নদী সুরমা-কুশিয়ারাসহ অন্যান্য নদনদীর পানি বিভিন্ন পয়েন্টে বৃদ্ধি পাচ্ছে। পানি বাড়লেও বিপৎসীমা অতিক্রম করেছে শুধু ছাতকে। সেখানে সুরমা বিপৎসীমার ৬৯ সেন্টিমিটার ওপর দিয়ে প্রবাহিত হচ্ছে। পানি উন্নয়ন বোর্ড শনিবার সকাল ৯টায়  জানায়, গত ২৪ ঘণ্টায় সুনামগঞ্জে ১৭০ মি.মিটার, সিলেটের কানাইঘাটে ৮২ মি.মিটার, সিলেটে  ৭১ মি.মিটার বৃষ্টি রেকর্ড করা হয়। দিনভর ভারী বৃষ্টিপাত অব্যাহত থাকায় জনজীবন বিপর্যস্ত। বৃষ্টির কারণে সিলেট বিভাগে ঈদের আনন্দে ভাটা যাচ্ছে। ঈদের দিন থেকেই বৃষ্টি। কমবেশি সবাই গৃহবন্দি। ","প্রবল বর্ষণ ও পাহাড়ি ঢলে সিলেটের প্রধান নদী সুরমা-কুশিয়ারাসহ অন্যান্য নদনদীর পানি বিভিন্ন পয়েন্টে বৃদ্ধি পাচ্ছে। পানি বাড়লেও বিপৎসীমা অতিক্রম করেছে শুধু ছাতকে। সেখানে সুরমা বিপৎসীমার ৬৯ সেন্টিমিটার ওপর দিয়ে প্রবাহিত হচ্ছে। পানি উন্নয়ন বোর্ড শনিবার সকাল ৯টায়  জানায়, গত ২৪ ঘণ্টায় সুনামগঞ্জে ১৭০ মি.মিটার, সিলেটের কানাইঘাটে ৮২ মি.মিটার, সিলেটে  ৭১ মি.মিটার বৃষ্টি রেকর্ড করা হয়। দিনভর ভারী বৃষ্টিপাত অব্যাহত থাকায় জনজীবন বিপর্যস্ত। বৃষ্টির কারণে সিলেট বিভাগে ঈদের আনন্দে ভাটা যাচ্ছে। ঈদের দিন থেকেই বৃষ্টি। কমবেশি সবাই গৃহবন্দি।  এদিকে  সীমান্ত উপজেলা দোয়ারাবাজার উপজেলায় পুকুরে যারা মাছ চাষ করেছেন তারা ভীষণ দুশ্চিন্তায়। নিজ খামারের মাছ ও পোনা মাছ যাতে ভেসে না যায় সে জন্য পুকুর পারে জাল টানানো হচ্ছে। গত বছর ভয়াবহ বন্যায় কোটি টাকার মাছ ভেসে গেলে খামারিরা লোকসানে পড়েন।     অন্যদিকে শনিবার  সন্ধ্যা ৬টায় কানাইঘাটে সুরমার পানি কমমে বিপৎসীমার ৬২  সেন্টিমিটার নিচ দিয়ে প্রবাহিত হচ্ছিল। তবে সিলেট শহরের নিকট  সুরমার পানি বৃদ্ধি পেয়ে  বিপত্সীমার ৮৬ সেন্টিমিটার নিচ দিয়ে প্রবাহিত হয়। সুনামগঞ্জ শহরের নিকট সুরমা বিপৎসীমার ২৮ সেন্টিমিটার নিচ দিয়ে প্রবাহিত হয়।  সুনামগঞ্জ পানি উন্নয়ন বোর্ডের নির্বাহী প্রকৌশলী মামুন হাওলাদার  জানান,  মেঘালয়ে ২২০ মি.মিটার বৃষ্টিপাত হয়। এতে সুনামগঞ্জ জেলায় মাঝারি আকারে বন্যার সম্ভাবনা  রয়েছে।  পানি উন্নয়ন বোর্ড জানায়, গত তিন দিনের অব্যাহত বৃষ্টিতে সিলেটে সুরমা, কুশিয়ারা, সারি, পিয়াইন, ধলাই, জাদুকাটাসহ ছোট-বড় সব নদীর পানি বেড়েছে।  এছাড়া কুশিয়ারা নদীর তিন পয়েন্ট শেওলা, ফেঞ্চুগঞ্জ ও শেরপুরে পানি বেড়েছে। চার দিনের টানা বর্ষণ ও ভারতের মেঘালয় থেকে নেমে আসা পাহাড়ি ঢলে সুরমা, চেলা, মরা চেলা, চিলাই, চলতি, কালিউরি, খাসিয়ামারা ও ধুমখালীসহ উপজেলার সকল নদী-নালা, হাওড়, খাল-বিলে পানি বৃদ্ধি পাওয়ায় প্লাবিত হচ্ছে নিম্নাঞ্চল। পাহাড়ি ঢলে সুরমা নদীর উপচে পড়া স্রোতে উপজেলার সদরের মাইজখলা. বড়বন. তেগাঙ্গা. রইসপুর. রাখালকান্দি সুরমা ইউনিয়নে ভোজনা. শরীফপুর. নুরপুর. বেডিরগ্রাও গ্রামের রাস্তা ঘাট প্লাবিত হচ্ছে। নিচু এলাকা ও হাওড়পাড়ের লোকজন শঙ্কিত।  পাহাড়ি ঢল ও প্রবল বৃষ্টিতে বাড়তে শুরু করেছে  চিলাই, মৌলা, খাসিয়ামারা ও সুরমা নদীসহ হাওরের পানি। বন্যার আশঙ্কায় মৎসচাষিরা জাল দিয়ে চেষ্টা করছে পুকুরে মাছ আটকানোর।  শনিবার (১ জুলাই) সরেজমিনে উপজেলার  লামাসানিয়া, টেবালই, শরিফপুর, ভুজনা, বীরসিং, পরমেশরীফপুর, টেংরাটিলা, আলীপুর, বাঘমারা, উরুরগাও, চৌধুরীপাড়া, চিলাইপাড়, গ্রামের মত্স্য চাষিরা পুকুরে মাছ আটকানোর চেষ্টা করতে দেখা যায়।  স্থানীয় চাষিরা জানান, গত বছরের ভয়াবহ বন্যার ক্ষতি কাটিয়ে উঠতে না উঠতে এ বছর আবারও বন্যার আশঙ্কা, যাতে করে মাছ আটকাতে পারি পুকুর পাড়ে জাল দিয়ে চেষ্টা করছি। মৎস্য অফিসের তথ্য মতে গত বছর চাষিদের ক্ষয়ক্ষতির পরিমাণ ছিল  ১ কোটি ৮৩ লাখ টাকা। লামাসানিয়া গ্রামের চাষি আনোয়ার জনান, গত বছরের ভয়াবহ বন্যায় তার দুটি পুকুরের ৪ লাখ টাকা ক্ষতি হয়। এবার চেষ্টা করছেন মাছ আটকানোর। উপজেলা মৎস্য অফিসার তুষার কান্তি বর্মন বলেন, গত বছরের ভয়াবহ বন্যায় চাষিরা ব্যাপক  ক্ষতিগ্রস্ত হয়েছেন। এবারও ক্ষতিগ্রস্ত হলে তারা ঘুরে দাঁড়াতে পারবে না। তাই পানি বাড়ার সঙ্গে সঙ্গে পুকুর পাড়ে জাল দিয়ে মাছ আটকানোর চেষ্টা করছেন তারা।"
এবারও চামড়ার বাজার মন্দা,"এবছরও দেশের চামড়ার বাজার মন্দা যাচ্ছে। কোরবানিদাতারা চামড়ার কোনো মূল্য পাননি। সরকার কোরবানির পশুর চামড়া প্রতি বর্গফুট হিসাবে দাম নির্ধারণ করে দিলেও এবছরও মাঠ পর্যায়ে কার্যকর হয়নি। বিভিন্ন জেলায় চামড়া ব্যবসায়ীরা পুঁজির অভাবে চামড়া কিনতে পারেনি। চামড়া শিল্পে বিমুখ হয়ে থাকা ব্যবসায়ীদের অভিযোগ, তাদের পথে বসিয়ে দিয়েছেন ঢাকার ট্যানারি মালিকরা। করোনা শুরুর আগের বছর থেকে ঢাকার ট্যানারি মালিকরা চামড়া কিনে ঠিকমতো টাকা পরিশোধ করেননি। বিভিন্ন ব্যাংক থেকে ঋণ নিয়ে ব্যবসা করলেও সব পুঁজি রয়ে গেছে ট্যানারির মালিকদের কাছে। এর বিপরীতে মৌসুমি ব্যবসায়ীদের হাতে টাকা থাকায় তারা অনেক বেশি চামড়া সংগ্রহ করতে পেরেছেন। যদিও তারা বলেন, যে দামে তারা সংগ্রহ করেছেন, বিক্রি করতে গিয়ে সে দাম পাচ্ছেন না।  এদিকে, চামড়া বিক্রেতারা দাবি করেন, তারা গরুর চামড়ার আশানুরূপ দাম পাননি। আর ছাগলের চামড়া বিনা মূল্যে দিয়ে দিয়েছেন। ব্যবসায়ীরা বলছেন, পরিবহন খরচের কারণে চামড়া সংগ্রহে খরচ পড়েছে বেশি। এছাড়া লবণের দাম বেড়ে যাওয়ায় লবণ সংরক্ষণে বেশি খরচ পড়ছে বলে জানান ব্যবসায়ীরা।  ","এবছরও দেশের চামড়ার বাজার মন্দা যাচ্ছে। কোরবানিদাতারা চামড়ার কোনো মূল্য পাননি। সরকার কোরবানির পশুর চামড়া প্রতি বর্গফুট হিসাবে দাম নির্ধারণ করে দিলেও এবছরও মাঠ পর্যায়ে কার্যকর হয়নি। বিভিন্ন জেলায় চামড়া ব্যবসায়ীরা পুঁজির অভাবে চামড়া কিনতে পারেনি। চামড়া শিল্পে বিমুখ হয়ে থাকা ব্যবসায়ীদের অভিযোগ, তাদের পথে বসিয়ে দিয়েছেন ঢাকার ট্যানারি মালিকরা। করোনা শুরুর আগের বছর থেকে ঢাকার ট্যানারি মালিকরা চামড়া কিনে ঠিকমতো টাকা পরিশোধ করেননি। বিভিন্ন ব্যাংক থেকে ঋণ নিয়ে ব্যবসা করলেও সব পুঁজি রয়ে গেছে ট্যানারির মালিকদের কাছে। এর বিপরীতে মৌসুমি ব্যবসায়ীদের হাতে টাকা থাকায় তারা অনেক বেশি চামড়া সংগ্রহ করতে পেরেছেন। যদিও তারা বলেন, যে দামে তারা সংগ্রহ করেছেন, বিক্রি করতে গিয়ে সে দাম পাচ্ছেন না।  এদিকে, চামড়া বিক্রেতারা দাবি করেন, তারা গরুর চামড়ার আশানুরূপ দাম পাননি। আর ছাগলের চামড়া বিনা মূল্যে দিয়ে দিয়েছেন। ব্যবসায়ীরা বলছেন, পরিবহন খরচের কারণে চামড়া সংগ্রহে খরচ পড়েছে বেশি। এছাড়া লবণের দাম বেড়ে যাওয়ায় লবণ সংরক্ষণে বেশি খরচ পড়ছে বলে জানান ব্যবসায়ীরা।   বরিশাল অফিস আর্থিক সংকট, মূল্য কমসহ নানা অজুহাতের মধ্য দিয়ে বরিশালে চলছে কোরবানির পশুর চামড়া সংগ্রহ। তবে সরকার নির্ধারণ করে দেওয়ার পরও বরিশালে চামড়ার দাম কম হওয়ায় হতাশ চামড়া সংগ্রহকারীরা। এবার কোনো আড়তেই ছাগলের চামড়ার দেখা মেলেনি। পদ্মাবতী এলাকার যে দুই ব্যবসায়ী নগরীতে চামড়া সংগ্রহ করেছেন, তাদের আড়তে শুধু গরুর চামড়া এসেছে। আর মাঠপর্যায়ে চামড়া সংগ্রহকারীরা বলছেন, ব্যবসায়ীরা ফ্রিতেও না নেওয়ায় এবারে গোড়া থেকেই ছাগলের চামড়া সংগ্রহ করেননি তারা। আর চামড়ার ব্যবসায়ীরা বলছেন, খরচ পুষিয়ে না ওঠা এবং ট্যানারির ব্যবসায়ীরাও অনীহার কারণে বিগত বছরগুলোতে ফ্রিতে পাওয়া চামড়াগুলোও ফেলে দিতে হয়।    জামেয়া মাহমুদিয়া মাদ্রাসার মুফতি আতিকুল্লাহ কাসেমী বলেন, হিসেব কষলে পৃথকভাবে একটি ছাগলের চামড়া আনা-নেওয়া, পরিবহন ও সংরক্ষণে ২০০ টাকা ব্যয় হয়। কিন্তু বরিশালে যারা চামড়া কিনেন তারা কোনো দাম দেন না। তাই গরুর চামড়ার সঙ্গে আমরাও সেটি ফ্রিতে রেখে আসি ব্যবসায়ীদের কাছে। আমাদের মাদ্রাসায় গত বছরে ২০০-র মতো ছাগলের চামড়া এসেছিল। সেই চামড়ার কোনো দামই পাইনি এখন পর্যন্ত। পশু কোরবানি কম হলেও বিগত সময়ের থেকে এবারে ছাগলের পরিমাণ বেড়েছে জানিয়ে তিনি বলেন, ছাগলের চামড়া সংগ্রহ করতে যে কষ্ট ও খরচ হয়, গরুতে তাই হয়, তবে নিজেদের খরচ কমাতে মূল্যহীন ছাগলের চামড়া সংগ্রহ করিনি। আর শুধু যে, আমরা এমনটা করেছি তাও নয়, বরিশাল নগরীর যে সব এতিমখানা-মাদ্রাসা চামড়া সংগ্রহ করে তাদের বেশির ভাগেই ছাগলের চামড়া সংগ্রহ করেনি। স্টাফ রিপোর্টার, রংপুর রংপুর নগরীসহ আশপাশের উপজেলায় ব্যবসায়ীরা ১৫-২৫ টাকায় প্রতি বর্গফুট চামড়া ক্রয় করেছেন। এভাবে চামড়া কিনেছেন রংপুরের মৌসুমি ব্যবসায়ীরা। তবে প্রকৃত চামড়া ব্যবসায়ীরা পুঁজি সংকটে চামড়া কিনতে পারেননি। ফলে অনেকেই বাধ্য হয়ে মাদ্রাসা ও এতিমখানায় দান করেছেন কোরবানির পশুর চামড়া। চামড়া কেনার কোনো ধরনের প্রস্তুতি নিতে পারেননি পুঁজি সংকটে থাকা ব্যবসায়ীরা। বকেয়া টাকা আদায় ও মূলধনের সংকট কাটিয়ে উঠতে না পারায় অনেক ব্যবসায়ী এ ঈদে চামড়া কিনতে পারেননি। সেই সুযোগ কাজে লাগাতে গুটিকয়েক ব্যবসায়ী সেখানে গড়েছেন সিন্ডিকেট। তাদের কারণে ন্যায্য দাম থেকে বঞ্চিত হচ্ছেন বিক্রেতা ও মৌসুমি ব্যবসায়ীরা।  নজরুল ইসলাম নামে একজন জানান, গরুর চামড়ার দাম ৪০০ টাকা, আর ছাগলের চামড়া দুটি ১৫ টাকায় বিক্রি করতে হলো। রংপুর সদর উপজেলার পালিচড়া থেকে আসা বুদু মিয়া মৌসুমি ব্যবসায়ী। তিনি বলেন, গ্রামের বিভিন্ন বাড়ি বাড়ি ঘুরে কিছু গরুর চামড়া কিনেছি। মোটামুটি চামড়ার মান ভালো, কিনতেও একটু বেশি পড়েছে। কিন্তু বিক্রি করতে এসে লাভ তো দূরের কথা আসল (পুঁজি) টাকাই থাকছে না। একেকটা চামড়া কেনা পড়েছে ৭০০ থেকে ১২০০ টাকা। এখন বিক্রির দাম উঠেছে গড়ে ৭৫০ টাকা করে। ভাবছি বিক্রি না করে বাড়িতে নিয়ে লবণ দিয়ে রাখব। রংপুর জেলা চামড়া ব্যবসায়ী সমিতির সভাপতি আব্দুল লতিফ খান জানান, চামড়া ব্যবসায়ীরা ঈদে বিভিন্ন জায়গা থেকে ঋণ নিয়ে চামড়া কিনেন। ট্যানারিতে চামড়া বিক্রি করে প্রাপ্ত টাকা দিয়ে ঋণ পরিশোধ করেন। কিন্তু কয়েক বছর ধরে ট্যানারি মালিকরা চামড়া ব্যবসায়ীদের কয়েক কোটি টাকা বকেয়া রেখেছেন। একদিকে পুঁজি সংকট আর অন্যদিকে লবণের দাম বাড়ায় এবারও চামড়া ব্যবসায়ীদের মধ্যে হতাশা সৃষ্টি হয়েছে। চামড়া কিনে কোথায় বিক্রি করা হবে—এ নিয়েই চিন্তিত ব্যবসায়ীরা। এখন চামড়ার দাম নেই। দেশের প্রায় দুই শতাধিক ট্যানারির মধ্যে এখন মাত্র ১৫ থেকে ২০টি ট্যানারি চালু রয়েছে। এই পরিস্থিতিতে কেউ চামড়া কিনে নতুন করে লোকসানের বোঝা ভারী করতে চাইছে না। যশোর অফিস দক্ষিণ-পশ্চিমাঞ্চলের সর্ববৃহৎ চামড়ার মোকাম যশোরের রাজারহাটে ঈদ-পরবর্তী শনিবারের প্রথম হাটে বাজারদরে হতাশ হয়েছেন মৌসুমি ব্যবসায়ীরা। তারা বলছেন, ক্রয়মূল্য ও লবণ খরচ যোগ করে একটি চামড়ার যে দাম দাঁড়িয়েছে সেই দামে বিক্রি করতে পারছেন না তারা। এদিন ছাগলের চামড়া পানির দরে ৫ টাকা থেকে ৪৫ টাকা দরে বিক্রি হয়েছে। আর গরুর চামড়া ৪০০ থেকে ১১০০ টাকা পর্যন্ত বিক্রি হয়েছে। লবণ ও শ্রমিক খরচ বাড়তি হওয়ায় অনেকের পুঁজি বাঁচানো কঠিন হয়ে পড়েছে বলে দাবি করেছেন এসব ব্যবসায়ী। তবে আড়তদার ও পাইকারি ব্যবসায়ীরা বলছেন, মানভেদে সরকার নির্ধারিত দামে চামড়া বিক্রি হচ্ছে। ট্যানারি মালিকদের ওপর নির্ভর করছে চামড়ার বাজারের ভবিষ্যত্। আগামী সপ্তাহে বাজার আরো জমজমাট হবে মনে করছেন মোকাম সংশ্লিষ্টরা। শনিবার সকাল থেকেই যশোরসহ খুলনা বিভাগের বিভিন্ন জেলা থেকে ব্যবসায়ীরা হাটে চামড়া নিয়ে আসেন। স্থানীয় ও বাইরের আড়তদার ও পাইকারি ব্যবসায়ীরা পছন্দ অনুযায়ী চামড়া ক্রয় করেন। তবে চামড়ার বাজার দরে হতাশ মৌসুমি ব্যবসায়ীরা। যশোরের অভয়নগর উপজেলার মহাদেব বিশ্বাস বলেন, গরুর চামড়াপ্রতি খরচ বাদ দিয়ে ১০০ টাকা করে লোকসান হয়েছে। গড়ে প্রায় ৫০ হাজার টাকা লোকসান হবে আমার। পরের হাটে দাম না পেলে অনেক ক্ষতি হয়ে যাবে। নড়াইলের ব্যবসায়ী হরেন বিশ্বাস ৫০০ পিস গরুর চামড়া আনেন। তিনি প্রতিটি চামড়া ৩০০ থেকে ৭০০ টাকা দরে কিনেছেন। লবণ, শ্রমিক খরচ ও পরিবহন বাবদ প্রতিটি চামড়ায় আরও ২০০ টাকা করে খরচ হয়েছে। হাটে বড় চামড়া ৮০০ টাকা এবং ছোটগুলো ৪০০ টাকা দরে বিক্রি করেছেন। এর মধ্যে ৫০টি চামড়া বিক্রিই হয়নি। নড়াইলের মৌসুমি চামড়া ব্যবসায়ী জয়ন্ত কুমার বলেন, সরকার চামড়ার ফুট নির্ধারণ করেছে ৪৮ টাকা। আমরা ৩৫ থেকে ৪০ টাকা দরে কাঁচা চামড়া কিনেছি। সেই চামড়া লবণ শ্রমিক দিয়ে ৪৫ টাকা খরচ হয়েছে। ঈদের দুই দিন পর চামড়া হাটে নিয়ে এসে দাম পাচ্ছি ১৫-৩০ টাকা। প্রতি চামড়াতেই ১৫ থেকে ২০ টাকা লস হচ্ছে। লস করে তো ব্যবসা করা যায় না। এই ব্যবসায়ীর ভাষ্য, চামড়াশিল্প আজ ধ্বংসের পথে। চামড়াশিল্পকে রক্ষা করতে হলে সরকারকেই পদক্ষেপ নিতে হবে। চামড়াশিল্পের সিন্ডিকেট ভাঙতে হবে। আর আমাদের ন্যায্য দামেই চামড়ার মূল্য দিতে হবে। বৃহত্তর যশোর জেলা চামড়া ব্যবসায়ী সমিতির সাধারণ সম্পাদক আলাউদ্দীন মুকুল বলেন, ঈদের দিন দুপুর ও শুক্রবার ১ কোটি টাকার কাঁচা চামড়া বিক্রি হয়েছে। আর শনিবার ১০ হাজার গরু ও ৩০ হাজার ছাগলের চামড়া এসেছে, সোয়া কোটি টাকায় বেচাকেনা হয়েছে বলে জানান তিনি। উল্লেখ্য, রাজারহাটে যশোরসহ খুলনা বিভাগের ১০ জেলার পাশাপাশি ফরিদপুর, গোপালগঞ্জ, মাদারীপুর, ঝালকাঠি, রাজশাহী, পাবনা, ঈশ্বরদী ও নাটোরের বড় ব্যবসায়ীরা চামড়া বেচাকেনা করেন। এই হাটে ঈদের মৌসুমে ১০ থেকে ১৫ কোটি টাকার বেশি চামড়া বেচাকেনা হয়।    নেত্রকোনা প্রতিনিধি জানান, নেত্রকোনায় কোরবানির চামড়া নিয়ে বিক্রেতারা সমস্যায় পড়েছেন। চামড়া সিন্ডিকেটের পাল্লায় পড়ে খুব কম দামে চামড়া বিক্রয় করতে বাধ্য হয়েছেন।  ঈদের দিন বেলা বাড়ার সঙ্গে সঙ্গে শহর এবং গ্রাম থেকে বিভিন্ন যানবাহনে লোকজন কোরবানির চামড়া নিয়ে শহরের বিভিন্ন বিক্রয় কেন্দ্রে আসতে থাকেন। কিন্তু  চামড়া নিয়ে বিক্রয় কেন্দ্রগুলোতে আসার পর ক্রেতারা প্রথমে চামড়া ক্রয় করতে অপারগতা প্রকাশ করেন। আগে থেকেই চামড়া ক্রয়ের একটা সিন্ডিকেট তৈরি হয়। প্রতি বড় বড় গরুর চামড়ার দাম বলেন, মাত্র ১৫০ থেকে ২০০ টাকা। খুব বেশি হলে ৩০০ টাকায় কেনেন ক্রেতারা। যেখানেই যান বিক্রেতা সেখানেই একই ধরনের দাম বলা হয়। ক্রেতারা এখানে সিন্ডিকেট করে চামড়া কিনতে বসেন। জয়পুরহাট প্রতিনিধি জানান, ঢাকার ট্যানারি মালিকদের কাছে কোটি কোটি টাকা বকেয়া পড়ে থাকায় এবার কোরবানির চামড়া কেনা নিয়ে বিপাকে পড়েছেন জয়পুরহাটের চামড়া ব্যবসায়ীরা। তাদের আশঙ্কা চামড়া কিনতে না পারলে সেগুলো চোরাকারবারির হাতে চলে যাবে। দেশের কোটি কোটি টাকার চামড়া পাচার হয়ে যাবে ভারতে। এখনই প্রয়োজনীয় হস্তক্ষেপের দাবি চামড়া ব্যবসায়ীদের।"
অ্যান্টিভাইরাস নামক ভাইরাস,হ্যাঁ অ্যান্টিভাইরাসও ফেক হয়। আর এই ফেক অ্যান্টিভাইরাস গুলো প্রচন্ড ক্ষতিকর আমাদের  কমিপউটার এর জন্য। ক্ষতিকর ভাইরাস থেকে বাচাতে কমিপউটার এ যে অ্যান্টিভাইরাস টি ব্যবহার করছেন সেটিই যদি ক্ষতিকর হয় আর একটি গুপ্ত ভাইরাস হয় তবে সেটি কতটা ভয় ও ক্ষতির কারণ সেটি একটু চিন্তা করলেই বুঝতে পারবেন।,"হ্যাঁ অ্যান্টিভাইরাসও ফেক হয়। আর এই ফেক অ্যান্টিভাইরাস গুলো প্রচন্ড ক্ষতিকর আমাদের  কমিপউটার এর জন্য। ক্ষতিকর ভাইরাস থেকে বাচাতে কমিপউটার এ যে অ্যান্টিভাইরাস টি ব্যবহার করছেন সেটিই যদি ক্ষতিকর হয় আর একটি গুপ্ত ভাইরাস হয় তবে সেটি কতটা ভয় ও ক্ষতির কারণ সেটি একটু চিন্তা করলেই বুঝতে পারবেন। ইন্টারনেটে বিভিন্ন ওয়েবসাইট এ ব্রাউজ করার সময় অনেক রকমের বিজ্ঞাপণ ইচ্ছায় বা অনিচ্ছায় দেখতে হয়। আর এসব বিজ্ঞাপনের মধ্যে আছে বিভিন্ন ধরনের অ্যান্টিভাইরাস এর বিজ্ঞাপন, অনেকসময় থাকে 'আপনার কম্পিউটার স্লো, একটি দ্রুতগতি সম্পন্ন করুন' এই ধরনের চটকদার বিজ্ঞাপন। কয়েকটি নামকরা অ্যান্টিভাইরাস ছাড়া এসব বিজ্ঞাপণের বেশির ভাগ বিজ্ঞাপনের অ্যান্টিভাইরাসগুলোই নকল বা ফেক। এগুলো অ্যান্টিভাইরাস এর নামে ভাইরাস। এসব অ্যান্টিভাইরাস আপনাকে ছোট খাট কিছু ভাইরাস ধরে দেখাবে এটি কার্যকরী, কিন্তু ভেতরে ভেতরে এটি নিজেই কাজ করবে ভাইরাসের মত। আপনার ব্যক্তিগত ও গোপনীয় তথ্য ফাস, বিভিন্ন পাসওয়ার্ড ও তথ্য থার্ড পার্টির কাছে হস্তান্তর, আপনার অজান্তে আরও ক্ষতিকর কন্টেন্ট ডাউনলোড করা ছাড়াও ভাইরাস হিসাবে চিহ্নিত করে আপনার প্রয়োজনীয় ফাইল করাপ্ট ও ডিলিট করে দেয় এ ধরনের অ্যান্টিভাইরাসগুলো। তাই প্রসিদ্ধ কিছু প্রতিষ্ঠানের ফ্রী অ্যান্টিভাইরাস গুলোও এধরনের ফেক অ্যান্টিভাইরাস গুলোর প্রিমিয়াম ও প্রফেশনাল ভার্সন এর চেয়ে হাজার গুনে ভাল। এ ধরনের ৩০০+ ফেক অ্যান্টিভাইরাস এর নাম আপনাদের দিচ্ছি যাতে এদের হাত থেকে অন্তত বেচে থাকতে পারেন। তার আগে কয়েকটি প্রসিদ্ধ ও কার্যকরী অ্যান্টিভাইরাসের নাম বলে দিচ্ছি। প্রয়োজনে এসব অ্যান্টিভাইরাস এর ফ্রী ভার্সন ব্যবহার করবেন তবুও ওই সকল ফেক অ্যান্টিভাইরাস ব্যবহার থেকে দূরে থাকুন। প্রসিদ্ধ ও কার্যকরী প্রথম সারির পাচটি অ্যান্টিভাইরাস:   এবার দেখুন ফেক অ্যান্টিভাইরাস এর বিশাল তালিকা। প্রায় ৩০০+ ফেক অ্যান্টিভাইরাস বা অ্যান্টিভাইরাস নামের ভাইরাসের লম্বা তালিকা। তবে সব এখানে দিচ্ছিনা:"
মুক্তবাজার অর্থনীতি আর লুম্পেন অর্থনীতি এক নয়,"ভালোর দিকে পরিবর্তনই হচ্ছে উন্নয়ন। আর অর্থনৈতিক বিষয়গুলোর উন্নততর অবস্থায় উত্তরণই উন্নয়নের পূর্বশর্ত। কিন্তু আমাদের অর্থনীতির উন্নততর অবস্থা এখনো সর্বজনীন হয়নি। ঘটেনি নব্য ঔপনিবেশিক অর্থনীতির অবসান। দেশের সম্পদ নানাভাবে, নানা উপায়ে লুট হয়ে যাচ্ছে। পরোক্ষ অর্থনৈতিক শোষণে বিপর্যস্ত বিশ্বও। একচেটিয়া বাণিজ্য, দুর্নীতি ও সম্পদের অসম বণ্টনের কারণে পৃথিবী জুড়ে বাড়ছে সম্পদের বৈষম্য। অক্সফামের প্রকাশিত রিপোর্ট মতে,  ৪৬০ কোটিরও বেশি গরিবের চেয়ে ২ হাজার ১৫৩ জন কোটিপতির সম্পদ বেশি। এদিকে ‘উন্নয়ন অন্বেষণ’ বলছে, দেশের মোট দেশজ উৎপাদনের প্রবৃদ্ধি বাড়ছে। গত পাঁচ বছর ধরে এই প্রবৃদ্ধি ৬ শতাংশের ওপরে। কিন্তু এর সুফল সাধারণ জনগণের নাগালের মধ্যে পৌঁছানোর জন্য দূরদর্শী সামষ্টিক অর্থনৈতিক নীতিমালা নেওয়া হয়নি। ফলে দ্রব্যমূল্যের অসহনীয় বৃদ্ধিতে জনগণ হয়ে পড়ছে বিপর্যস্ত ও অসহায়। গতকাল অনলাইন পত্রিকার রিপোর্ট অনুযায়ী এক কেজি মরিচের দাম দাঁড়িয়েছে ১ হাজার টাকা। অর্থাৎ, এক কেজি খাসির মাংসের সমান।","ভালোর দিকে পরিবর্তনই হচ্ছে উন্নয়ন। আর অর্থনৈতিক বিষয়গুলোর উন্নততর অবস্থায় উত্তরণই উন্নয়নের পূর্বশর্ত। কিন্তু আমাদের অর্থনীতির উন্নততর অবস্থা এখনো সর্বজনীন হয়নি। ঘটেনি নব্য ঔপনিবেশিক অর্থনীতির অবসান। দেশের সম্পদ নানাভাবে, নানা উপায়ে লুট হয়ে যাচ্ছে। পরোক্ষ অর্থনৈতিক শোষণে বিপর্যস্ত বিশ্বও। একচেটিয়া বাণিজ্য, দুর্নীতি ও সম্পদের অসম বণ্টনের কারণে পৃথিবী জুড়ে বাড়ছে সম্পদের বৈষম্য। অক্সফামের প্রকাশিত রিপোর্ট মতে,  ৪৬০ কোটিরও বেশি গরিবের চেয়ে ২ হাজার ১৫৩ জন কোটিপতির সম্পদ বেশি। এদিকে ‘উন্নয়ন অন্বেষণ’ বলছে, দেশের মোট দেশজ উৎপাদনের প্রবৃদ্ধি বাড়ছে। গত পাঁচ বছর ধরে এই প্রবৃদ্ধি ৬ শতাংশের ওপরে। কিন্তু এর সুফল সাধারণ জনগণের নাগালের মধ্যে পৌঁছানোর জন্য দূরদর্শী সামষ্টিক অর্থনৈতিক নীতিমালা নেওয়া হয়নি। ফলে দ্রব্যমূল্যের অসহনীয় বৃদ্ধিতে জনগণ হয়ে পড়ছে বিপর্যস্ত ও অসহায়। গতকাল অনলাইন পত্রিকার রিপোর্ট অনুযায়ী এক কেজি মরিচের দাম দাঁড়িয়েছে ১ হাজার টাকা। অর্থাৎ, এক কেজি খাসির মাংসের সমান। এদিকে বাংলাদেশকে মুক্তবাজার অর্থনীতির স্বর্গ হিসেবে অভিহিত করেছে প্রভাবশালী মার্কিন সাময়িকী ফোর্বস। মার্কিন গবেষণাপ্রতিষ্ঠান পিউ রিসার্চ সেন্টারের গবেষণা জরিপে ৮০ শতাংশ বাংলাদেশি মুক্তবাজার অর্থনৈতিক ব্যবস্থাকে ভালো বলে উল্লেখ করেছেন। পুঁজিবাদ ও মুক্তবাজার অর্থনীতির প্রতি সমর্থনের দিক থেকে দক্ষিণ এশিয়ার প্রতিবেশী দেশ ভারত ও পাকিস্তানকে পেছনে ফেলেছে বাংলাদেশ। শীর্ষস্থানে থাকা ভিয়েতনামের ৯৫ শতাংশ মানুষ মুক্তবাজার ব্যবস্থার প্রতি সমর্থন ব্যক্ত করেছেন। এই তালিকার বাংলাদেশের পরবর্তী তিনটি অবস্থানে আছে যথাক্রমে দক্ষিণ কোরিয়া, চীন ও ঘানা। ৭২ শতাংশ ভারতীয় মুক্তবাজার সমর্থক আর পাকিস্তানের ক্ষেত্রে তা আরো কম—৬২ শতাংশ। নব্বইয়ের দশকে সমাজতান্ত্রিক রাষ্ট্রগুলোর পতনের মূল নিয়ামক ছিল জনগণের অর্থনৈতিক দুর্দশা। তবে মুক্তবাজার অর্থনীতিতেও ক্রমবর্ধমান নিত্যপ্রয়োজনীয় দ্রব্যমূল্য বৃদ্ধির কারণে জীবনযাত্রার ব্যয় বৃদ্ধিতে কাহিল অবস্থায় রয়েছে কেন দেশের সাধারণ মানুষ? আসলে বৈশ্বিক পরিস্থিতির সুবিধা নিয়ে আড়তদার ও বাণিজ্য সিন্ডিকেট অধিক মুনাফা লাভের আশায় পণ্য গুদামজাতকরণ এবং কৃত্রিম সংকট সৃষ্টি করে দ্রব্যমূল্য বৃদ্ধি করছে।    এক্ষেত্রে উলটো প্রশ্ন করা যায়, দীর্ঘ তিন দশকে আমরা মুক্তবাজার অর্থনীতিকে কতটা কল্যাণমূলক ব্যবস্থা হিসেবে গড়ে তুলতে পেরেছি? অনেকেই বলে থাকেন, প্রাতিষ্ঠানিক দুর্বলতা এবং প্রয়োজনীয় নৈতিকতার ঘাটতির কারণে বাংলাদেশে মুক্তবাজার অর্থনীতি সঠিকভাবে কাজ করতে পারছে না। মহলবিশেষের কারসাজির কারণে মুক্তবাজার অর্থনীতি তার স্বাভাবিক গতিতে চলতে পারছে না। ফলে এই ব্যবস্থার কাঙ্ক্ষিত সুফল আমরা ভোগ করতে পারছি না। রাষ্ট্রীয়ভাবে মুক্তবাজার অর্থনীতি অনুসৃত হলেও বাজার কার্যত মহলবিশেষের প্রভাবের মাধ্যমে পরিচালিত হচ্ছে। ফলে কোনো বিশেষ কারণ ছাড়াই যখন-তখন কোনো পণ্যের অস্বাভাবিক মূল্যবৃদ্ধির মতো ঘটনা আমরা প্রত্যক্ষ করছি। বাজারে সঠিক বিপণনব্যবস্থা না থাকার কারণে অধিকাংশ সময়ই উত্পাদক ও ভোক্তার মধ্যে সরাসরি সংযোগ ঘটছে না। মধ্যস্বত্বভোগীরা উত্পাদক ও ভোক্তার মধ্যে সংযোগ সাধনের ক্ষেত্রে অনুঘটকের ভূমিকা পালন করছে। এতে উৎপাদক তার পণ্যের ন্যায্যমূল্য পাচ্ছে না। আর ভোক্তাও তুলনামূলক কম মূল্যে পণ্য ক্রয় করতে পারছে না। এমতাবস্থায় উত্পাদক ও ভোক্তা ক্ষতিগ্রস্ত হলেও লাভবান হচ্ছে মধ্যস্বত্বভোগীরা, উত্পাদনের সঙ্গে যাদের কোনো যোগসূত্র নেই। মুক্তবাজার অর্থনীতির মূল সূত্রই হচ্ছে—বাজারে একটি পণ্যের চাহিদা এবং জোগানের ওপর ভিত্তি করে মূল্য নির্ধারিত হবে। আর এই মুক্তবাজার অর্থনীতির মূল স্তম্ভ হলো ভোক্তার সার্বভৌমত্ব ও পূর্ণ প্রতিযোগিতার স্বীকৃতি। ক্রেতা কম মূল্যে যেকোনো ভালো জিনিস বেছে নেওয়ার অধিকার রাখে। আমাদের মনে রাখতে হবে, মুক্তবাজার অর্থনীতি আর লুম্পেন অর্থনীতি এক নয়। পুরাণে ইঁদুরকে লুটেরা, মজুতদার, মধ্যস্বত্বভোগী, স্বার্থপর, সর্বভুক ও আত্মসাত্কারী হিসেবে দেখানো হয়েছে। ইঁদুর রাতের আঁধারে সম্পদ হরণ করে নিজের ডেরায় তা মজুত করে। দিনের বেলায় আলোতে ইঁদুর খাদ্য-সম্পদ আহরণ করে না। কেবল অন্ধকারে লোকচক্ষুর আড়ালে সম্পদ লুট করে। নিজের প্রয়োজনের তুলনায় অনেক বেশি সম্পদ মজুত করে সর্বগ্রাসী ইঁদুর। বিপুল সম্পদের মাঝে নিজে ভোগে আনন্দ পায়। আবার ইঁদুর যেকোনো পরিবেশের সঙ্গে নিজেকে খাপ খাইয়ে নিয়ে দ্রুত বংশ বিস্তার করতে পারে। পৌরাণিককাল থেকে অদ্যাবধি ইঁদুরের দেশের সম্পদ লুণ্ঠন অব্যাহত রয়েছে। কৃষি মন্ত্রণালয়ের তথ্যমতে, প্রতি বছর ২ হাজার ৯০০ কোটি টাকার শস্য ইঁদুরের পেটে চলে যাচ্ছে। সংসদের তথ্যানুযায়ী (২০১৪-১৫) অর্থবছরে ইঁদুরের কারণে ৭২৩ কোটি ৭২ লাখ ৭ হাজার ৩৫৫ টাকার শুধু ধান, চাল ও গমের মতো ফসলের ক্ষতি হয়েছে। আর তার পরিমাণ হলো ধান প্রায় ২ লাখ ৩৭ হাজার ৭৪৪ মেট্রিকটন, চাল প্রায় ৬২ হাজার ৭৬৪ মেট্রিকটন এবং গম ফসলের ক্ষতির পরিমাণ প্রায় ২৯ হাজার ৬৬০ মেট্রিকটন। দেশের কয়েক হাজার ধনাঢ্য ব্যক্তির পুঁজি লুটপাটের আকর্ষণীয় ক্ষেত্রে পরিণত হয়েছে ব্যাংকিং খাত। অধিকাংশ ঋণই ফেরত পাওয়া যায় না। ঋণ ফেরত না দেওয়ার বিষয়টি এখন দুরারোগ্য ব্যাধিতে পরিণত হতে যাচ্ছে। ফলে বাংলাদেশে ধনাঢ্য ব্যক্তির প্রবৃদ্ধি হার বিশ্বে সবচেয়ে বেশি। এ থেকে পরিত্রাণের উপায় কী? পুরাণে লুটেরা মজুতদার ইঁদুরের বিপরীতে প্যাঁচাকে সম্পদের রক্ষক ও সমবণ্টনকারী হিসেবে দেখানো হয়েছে। তাই ইঁদুর তাড়ানোর জন্য প্যাঁচা দিয়ে জৈবিক উপায়ে ইঁদুর দমন করার কথা বলা হয়। মজুতদার, লুটেরা ও সর্বগ্রাসী ইঁদুরকে তাড়াতে খ্রিষ্টীয় বারো শতকে জার্মানির হ্যামিলন শহরে এসেছিলেন এক বাঁশিওয়ালা। ইঁদুররূপী মানুষ লুটেরাদের কে তাড়াবে? অনেকেই মনে করেন, মুক্তবাজার অর্থনীতিতে সরকার বাজারের ওপর কোনো ধরনের হস্তক্ষেপ করতে পারে না। তাই বাজারে কোনো একটি পণ্যের অস্বাভাবিক মূল্য বৃদ্ধি পেলেও সরকারের তেমন করণীয় থাকে না—এই ধারণা মোটেও ঠিক নয়। আমাদের মনে রাখতে হবে, মুক্তবাজার অর্থ ফ্রি স্টাইল মার্কেট নয়। কোনো কারণে বাজারে অস্বাভাবিকতা বা অস্থিরতা সৃষ্টি হলে অবশ্যই সরকার সেখানে হস্তক্ষেপ করতে পারে। বাজার প্রক্রিয়া যাতে সঠিকভাবে চলে, তার ব্যবস্থা করা সরকারেরই দায়িত্ব। মজুতদার, লুটেরা ও মধ্যস্বত্বভোগীদের নিয়ন্ত্রণ করতে হবে। আর এক্ষেত্রে উত্পাদন ও বিপণন সমবায় সমিতি গঠন, তাদের সাশ্রয়ী (৩-৪ শতাংশ) সুদে ঋণদান, খাদ্য সংরক্ষণের ক্ষমতা বৃদ্ধি; এতে অগ্রাধিকারভিত্তিক সমবায়ী ধান, চাল, পেঁয়াজ, আলু রাখার ব্যবস্থা করা হলে উত্পাদনকারীরা নিজের ফসল সমবায়ের মাধ্যমে নিজেই কিনে গুদামজাত করবেন এবং বছরব্যাপী তা বিক্রি করে নিজেরা এখনকার চেয়ে বেশি দাম পাবেন এবং ক্রেতারা কম দামে কিনতে পারবেন। মূল্য থাকবে স্থিতিশীল। উত্পাদন ও ব্যবস্থাপনার ক্ষেত্রে অধিকতর দক্ষতা ও যোগ্যতা নিশ্চিত করতে না পারলে মুক্তবাজার অর্থনীতির মাধ্যমে আমাদের কল্যাণ আসবে না। এর জন্য সম্পদের বৈষম্য কমিয়ে আনতে হবে, দক্ষ ব্যবস্থাপনা ও ভৌত অবকাঠামোগত উন্নয়ন সাধন করতে হবে, আইনের শাসন তথা সুশাসন প্রতিষ্ঠা করতে হবে এবং পরিকল্পিত নীতিমালা প্রণয়ন করতে হবে। বহু অর্থনীতিবিদ মনে করেন, মুক্তবাজার অর্থনীতিতে টিকে থাকতে হলে দেশীয় শিল্পকে তুলনামূলক যোগ্যতা অর্জন করতে হবে। না হয় মুক্তবাজার অর্থনীতির ফলে দেশীয় শিল্পের ভবিষ্যত্ অনিশ্চিত হয়ে ধ্বংসের মুখে উপনীত হয়ে দেশীয় শিল্পের বিকাশ রুদ্ধ হতে পারে। লেখক: প্রাবন্ধিক ও কলাম লেখক"
জিনপিংয়ের হাত শক্তিশালী করতে চীনে নতুন আইন,পশ্চিমা শক্তিকে মোকাবিলায় প্রেসিডেন্ট শি জিনপিংয়ের হাতে আরো ক্ষমতা দিয়ে নতুন একটি বৈদেশিক নীতিবিষয়ক আইন পাশ করেছে চীন। এর ফলে বিশ্ব জুড়ে চীনের স্বার্থবিরোধী কোনো রকম কার্যকলাপের বিরুদ্ধে তিনি ব্যবস্থা নিতে পারবেন।,"পশ্চিমা শক্তিকে মোকাবিলায় প্রেসিডেন্ট শি জিনপিংয়ের হাতে আরো ক্ষমতা দিয়ে নতুন একটি বৈদেশিক নীতিবিষয়ক আইন পাশ করেছে চীন। এর ফলে বিশ্ব জুড়ে চীনের স্বার্থবিরোধী কোনো রকম কার্যকলাপের বিরুদ্ধে তিনি ব্যবস্থা নিতে পারবেন। এর ফলে বিশ্ব জুড়ে চীনের স্বার্থবিরোধী কোনো রকম কার্যকলাপের বিরুদ্ধে তিনি ব্যবস্থা নিতে পারবেন। বিশেষজ্ঞরা বলছেন, আইনটি চীনের আগ্রাসী কূটনীতিকে সামনে নিয়ে এসেছে। ইউনিভার্সিটি অব পেনসিলভানিয়ার রাষ্ট্রবিজ্ঞান ও আইনের অধ্যাপক জ্যাক ডিলাইসলে বলেন, ‘এ আইন তুলনামূলকভাবে ফাঁকা বুলিসর্বস্ব। তবে এটি যুক্তরাষ্ট্রের বিরুদ্ধে শক্তিশালী ধাক্কা।’ কোনো সংস্থা চীনের স্বার্থহানিকর কর্মকাণ্ডে জড়িত থাকলে নতুন আইনের আওতায় সাজার মুখে পড়বে। যদিও কোনো কোনো ক্ষেত্রে সীমালঙ্ঘন হবে, সে ব্যাপারে আইনটিতে নির্দিষ্ট করে কিছু বলা নেই। বিশেষজ্ঞরা বলছেন, আইনটি চীনের আগ্রাসী  কূটনীতিকে সামনে নিয়ে এসেছে। ১ জুলাই থেকে এ আইন কার্যকর হচ্ছে। তবে কতটা সক্রিয়ভাবে এ আইন প্রয়োগ করা হবে, তা এখন দেখার বিষয়। কোভিড মহামারি-পরবর্তী সময়ে বিদেশি বিনিয়োগ আকৃষ্ট করতে উন্মুখ হয়ে আছে চীন। এমন সময়ে এরকম একটি আইন করে শি জিন পিংয়ের হাত আরো শক্তিশালী করা হলো। ইউনিভার্সিটি অব পেনসিলভানিয়ার রাষ্ট্রবিজ্ঞান ও আইনের অধ্যাপক জ্যাক ডিলাইসলে বলেন, ‘এ আইন তুলনামূলকভাবে ফাঁকা বুলিসর্বস্ব এবং অনেকটাই সুপরিচিত। তবে আইনটি কড়া বৈদেশিক নীতির বৈশিষ্ট্যমণ্ডিত এবং যুক্তরাষ্ট্রের বিরুদ্ধে শক্তিশালী ধাক্কা।’ চীনের রাষ্ট্রীয় প্রচারমাধ্যম ‘দ্য গ্লোবাল টাইমস’ বলেছে, ‘পশ্চিমা আধিপত্যবিরোধী গুরুত্বপূর্ণ হাতিয়ার এ আইন।’ কার্নেই-চায়না সেন্টারের পণ্ডিত চং জা-লান বলেন, এটি হলো বেইজিংয়ের সক্রিয়ভাবে নিজেদের স্বার্থের দিকে ধাবিত হওয়ার অভিপ্রায়ের একটি লক্ষণ। ভারতীয় থিংক ট্যাংক তক্ষশীলা ইনস্টিটিউশনে চায়না স্টাডিজ প্রোগ্রামের নেতৃত্ব দেওয়া মনোজ কেওয়ালরামানি বলেছেন, চীনের নেতারা অর্থনৈতিক উন্নয়ন এবং জাতীয় নিরাপত্তা ও স্বার্থ রক্ষার জন্য অন্তর্নিহিত উত্তেজনা বোধ করেন। চীন ও যুক্তরাষ্ট্রের মধ্যে সম্প্রতি কয়েক বছর ধরেই সম্পর্কে উত্তেজনা চলছে। দুই পরাশক্তিই একে অপরের বিরুদ্ধে পাল্টাপাল্টি বাণিজ্যিক নিষেধাজ্ঞা আরোপ করেছে। যুক্তরাষ্ট্রের কিছু কোম্পানির স্থানীয় কার্যালয় বন্ধ করে পশ্চিমাবিরোধী বেশ কিছু পদক্ষেপ নিয়েছে চীন।  চীনের বিরুদ্ধে যুক্তরাষ্ট্রের বাণিজ্য ও প্রযুক্তিগত নিষেধাজ্ঞা বাড়তে থাকার পালটা পদক্ষেপ হিসেবেই বেইজিং এমন পদক্ষেপ নিয়েছে বলে ব্যাপকভাবে মনে করা হচ্ছে। গত মাসে যুক্তরাষ্ট্রের চিপ জায়ান্ট মাইক্রোনের তৈরি পণ্য নিষিদ্ধ ঘোষণা করেছে চীন।"
আজ ‘প্রাক্তন’ নিয়ে আসছেন চঞ্চল,ইদানিং সিনেমা-ওয়েব সিরিজ নিয়ে ব্যস্ত থাকলেও বিশেষ দিবসে একাধিক নাটক-টেলিফিল্ম নিয়ে হাজির হন জনপ্রিয় অভিনেতা চঞ্চল চৌধুরী। সেই তালিকায় থাকা তার ‘প্রাক্তন’ টেলিফিল্মটি বাংলাভিশনে প্রচারিত হবে আজ দুপুর ২টা ১০ মিনিটে। এতে চঞ্চল চৌধুরীর বিপরীতে অভিনয় করেছেন অভিনেত্রী সারিকা। টেলিফিল্মটি রচনা করেছেন সাজিন বাবু এবং পরিচালনা করেছেন সকাল আহমেদ।,"ইদানিং সিনেমা-ওয়েব সিরিজ নিয়ে ব্যস্ত থাকলেও বিশেষ দিবসে একাধিক নাটক-টেলিফিল্ম নিয়ে হাজির হন জনপ্রিয় অভিনেতা চঞ্চল চৌধুরী। সেই তালিকায় থাকা তার ‘প্রাক্তন’ টেলিফিল্মটি বাংলাভিশনে প্রচারিত হবে আজ দুপুর ২টা ১০ মিনিটে। এতে চঞ্চল চৌধুরীর বিপরীতে অভিনয় করেছেন অভিনেত্রী সারিকা। টেলিফিল্মটি রচনা করেছেন সাজিন বাবু এবং পরিচালনা করেছেন সকাল আহমেদ। গল্পে দেখা যাবে, রবিন আর কাজলের সংসার ভেঙেছে চার বছর হলো। তাদের ঘরে একমাত্র সন্তান রিয়ানা। রিয়ানার বয়স ৬ বছর। রিয়ানা মায়ের কাছেই থাকে। যখন ইচ্ছে হয় বাবা এসে দেখে যায়। যদিও শালিশে সিদ্ধান্ত হয়েছে সন্তান পর্যায়ক্রমে বাবা-মা দু’জনের কাছেই থাকবে। প্রথম প্রথম রবিন তার কাছে নিয়ে রাখতো। এক বছর পর রবিন আবার যখন নতুন করে সংসার পাতে তখন নতুন সংসারে রিয়ানাকে আর নেয়নি। যদিও আগের সংসার সন্তানের কথা সবই জানে দ্বিতীয় স্ত্রী। তবে কাজল এখনও একাই আছে, বিয়ে করেনি।    আইন অনুযায়ী সন্তানের ভরণ পোষণের সকল খরচ রবিনই বহন করে। সন্তানের কারণেই রবিন কাজলের প্রতিমাসেই দেখা হয়, কথা হয়। ধীরে ধীরে ওদের বৈরি সম্পর্কটা শিথিল হতে থাকে। এক পর্যায় সম্পর্কটা বন্ধুত্বে রূপ নেয়। দু’জন দু’জনের সুখ-দুঃখ ভালো-মন্দ শেয়ার করতে থাকে। নতুন সংসারে যে রবিন ভালো নেই সেটাও শেয়ার করতে দ্বিধা করে না। দ্বিতীয় সংসারও যদি ভেঙে যায় মানুষ নানা কথা বলবে নিছক সেই ভয়েই সংসারটা চালিয়ে যাচ্ছে রবিন। কাজলও সুপাত্র পায়নি বলে নতুন করে আর সংসার পাতা হয়ে ওঠেনি। তাছাড়া সন্তানসহ একটা মহিলার বিয়ে হওয়া আমাদের সমাজে এত সোজা না সেটা হাঁড়ে হাঁড়ে টের পাচ্ছে কাজল।  "
মালিতে শান্তিরক্ষা মিশনের সমাপ্তি,পশ্চিম আফ্রিকার দেশ মালিতে প্রায় এক দশক ধরে চলা জাতিসংঘের শান্তিরক্ষা মিশন শেষ হলো। শুক্রবার জাতিসংঘের নিরাপত্তা পরিষদের ভোটে সর্বসম্মতিক্রমে এমন ঘটনা ঘটে। মূলত দেশটির সামরিক জান্তার দাবিতে এমন পদক্ষেপ নিতে বাধ্য হলো জাতিসংঘ। এ ঘটনায় রাশিয়ার ভাড়াটে আধাসামরিক ওয়াগনার গোষ্ঠীকে দায়ী করছে যুক্তরাষ্ট্র।,"পশ্চিম আফ্রিকার দেশ মালিতে প্রায় এক দশক ধরে চলা জাতিসংঘের শান্তিরক্ষা মিশন শেষ হলো। শুক্রবার জাতিসংঘের নিরাপত্তা পরিষদের ভোটে সর্বসম্মতিক্রমে এমন ঘটনা ঘটে। মূলত দেশটির সামরিক জান্তার দাবিতে এমন পদক্ষেপ নিতে বাধ্য হলো জাতিসংঘ। এ ঘটনায় রাশিয়ার ভাড়াটে আধাসামরিক ওয়াগনার গোষ্ঠীকে দায়ী করছে যুক্তরাষ্ট্র। এ বিষয়ে জাতিসংঘের ১৫ সদস্যের নিরাপত্তা পরিষদে একটি খসড়া প্রস্তাব গৃহীত হয়। প্রস্তাবে বলা হয়েছে, ‘শান্তিরক্ষীরা মালিতে কার্যক্রম বন্ধ করে সামরিক বাহিনীর কাছে দায়িত্ব হস্তান্তর করবে এবং সুশৃঙ্খলভাবে কর্মীদের প্রত্যাহার করবে। চলতি বছরের ৩১ ডিসেম্বরের মধ্যে এই প্রক্রিয়া শেষ করা হবে।’ মালি থেকে ‘অবিলম্বে’ শান্তিরক্ষীদের সরিয়ে নিতে জাতিসংঘের নিরাপত্তা পরিষদের কাছে আহ্বান করেছিলেন দেশটির পররাষ্ট্রমন্ত্রী আবদুলায়ে দিওপ। এর পরপরই বিষয়টি নিয়ে পদক্ষেপ নেওয়া শুরু করে জাতিসংঘ। তবে যুক্তরাষ্ট্রের দাবি, মালির সামরিক জান্তার সঙ্গে হাত মিলিয়ে বিষয়টি ঘটাতে সাহায্য করেছে ওয়াগনার গোষ্ঠীর প্রধান ইয়েভজেনি প্রিগোজিন। মালি কর্তৃপক্ষ ২০২১ সাল থেকে ওয়াগনারকে প্রায় ২০০ মিলিয়ন ডলার দিয়েছে বলে দাবি হোয়াইট হাউজের। বিষয়টি নিয়ে মালির কর্মকর্তারা তাত্ক্ষণিকভাবে কোনো মন্তব্য করতে অস্বীকৃতি জানিয়েছে।    হোয়াইট হাউজ মুখপাত্র জন কিরবি বলেন, ‘ওয়াগনারের স্বার্থে শান্তিরক্ষীদের হটাতে সাহায্য করেছে প্রিগোজিন। এ বিষয়ে মালির ঊর্ধ্বতন কর্মকর্তারা সরাসরি ওয়াগনারের সঙ্গে জড়িত।’ তবে মালির এমন পদক্ষেপের প্রতি সমর্থন জানিয়েছে রাশিয়া। মালিতে জাতিসংঘের মিশনকে বলা হয় মিনুসমা। তুয়ারেগ বিদ্রোহের পর দেশকে স্থিতিশীল করার জন্য ২০১৩ সালের ২৫ এপ্রিল জাতিসংঘের নিরাপত্তা পরিষদের রেজুলিউশন ২১০০ ধারা অনুযায়ী মিনুসমা প্রতিষ্ঠিত হয়েছিল। মিশনটির সমাপ্তির মাধ্যমে প্রায় ১৩ হাজার শান্তিরক্ষী মালি ছাড়তে চলেছে।"
শিক্ষাব্যবস্থায় গুরুত্ব পাক নৈতিক শিক্ষা,"মানুষ হিসেবে আমরা শ্রেষ্ঠ জীব। অন্যান্য সৃষ্টির মধ্যে স্রষ্টা জ্ঞান, দক্ষতা, বিবেচনাবোধ দেন নি, যা মানুষের মধ্যে দিয়েছেন। মানুষের মধ্যে যে মেধা রয়েছে, তা ব্যবহার করেই সুন্দর জীবনধারা তৈরি করে তারা। মানুষ জন্মের সঙ্গে সঙ্গেই মনুষ্যত্বের বোধ উপলব্ধি করতে পারে না, তা জাগিয়ে তুলতে হয়। তার একটি মাধ্যম হচ্ছে লেখাপড়া। লেখাপড়ার মাধ্যমে আমরা আমাদের বিবেচনাবোধ জাগিয়ে তুলতে পারি, জ্ঞান অর্জন করে তা চলার পথে প্রয়োগ করতে পারি, জানতে পারি ন্যায়-অন্যায়, সঠিক-ভুল, ভালো-খারাপের মধ্যে তফাৎ। লেখাপড়ার মূল উদ্দেশ্য এসব হলেও বর্তমানে তা সার্টিফিকেট অর্জনের হাতিয়ার ছাড়া আর কিছুই নয়!","মানুষ হিসেবে আমরা শ্রেষ্ঠ জীব। অন্যান্য সৃষ্টির মধ্যে স্রষ্টা জ্ঞান, দক্ষতা, বিবেচনাবোধ দেন নি, যা মানুষের মধ্যে দিয়েছেন। মানুষের মধ্যে যে মেধা রয়েছে, তা ব্যবহার করেই সুন্দর জীবনধারা তৈরি করে তারা। মানুষ জন্মের সঙ্গে সঙ্গেই মনুষ্যত্বের বোধ উপলব্ধি করতে পারে না, তা জাগিয়ে তুলতে হয়। তার একটি মাধ্যম হচ্ছে লেখাপড়া। লেখাপড়ার মাধ্যমে আমরা আমাদের বিবেচনাবোধ জাগিয়ে তুলতে পারি, জ্ঞান অর্জন করে তা চলার পথে প্রয়োগ করতে পারি, জানতে পারি ন্যায়-অন্যায়, সঠিক-ভুল, ভালো-খারাপের মধ্যে তফাৎ। লেখাপড়ার মূল উদ্দেশ্য এসব হলেও বর্তমানে তা সার্টিফিকেট অর্জনের হাতিয়ার ছাড়া আর কিছুই নয়! ভবিষ্যতে ভালো চাকরি পেতে হবে—এমন লক্ষ্য মাথায় রেখেই পড়ালেখা করে মানুষ। যা গৎবাঁধা পাঠ্যপুস্তক পড়া এবং সেটা পরীক্ষার খাতায় ঢেলে দেওয়ার মধ্যেই সীমাবদ্ধ। বইয়ের পাতায় কী বলছে, তা বাস্তব জীবনে প্রয়োগ করার তাগিদ বা তাড়না কোনোটাই আমাদের নেই! এই যেমন, সদা সত্য কথা বলবে, মিথ্যা সকল পাপের মা—এগুলো পাঠ করে ও পরীক্ষার খাতায় লিখে সার্টিফিকেট অর্জন ব্যতীত এর বাস্তব চর্চা কেউ করে না তেমন একটা! কারণ, তার কাছে ভবিষ্যতের কর্মসংস্থানের চিন্তাই যেন আসল! অস্বীকার করার উপায় নেই, আজকের দিনে পড়াশোনার একমাত্র উদ্দেশ্য হচ্ছে ‘চাকরি’! ১০০ জন শিক্ষার্থীকে যদি জিগ্যেস করা হয়, তোমাদের পড়ালেখা করার উদ্দেশ্য কী? তাদের মধ্যে ৯৮ শতাংশ বলবে ভবিষ্যতে একটা ভালো চাকরি পাওয়া, বাকি ১ শতাংশ বলবে ‘শিক্ষিত’ শব্দের ট্যাগ লাগানোর জন্য, আর ১ শতাংশ বলবে জ্ঞান অর্জন করার জন্য। অর্থাৎ, শিক্ষা লাভের কেন্দ্রবিন্দুতে থাকছে চাকরি বা অর্থনৈতিক লাভ, যাকে ঘিরেই আমাদের শিক্ষাপ্রতিষ্ঠানে আসা যাওয়া! আমাদের দেশের ৮০ শতাংশ মানুষই নিম্নমধ্যবিত্ত বা দরিদ্র। তারা চান না যে, তারা যেরকম অর্থ সংকটের মধ্য দিয়ে গেছেন, তাদের সন্তানেরাও সে রকম অবস্থার মধ্য দিয়ে জীবন পার করুক। বস্তুত, এমন ধ্যানধারণা থেকেই সবাই বেছে নেয় এই লক্ষ্য—লেখাপড়া করে ভালো চাকরি করা! বাংলার পিতামাতার কাছ থেকে একটা কমন ডায়লগ শোনা যায়—‘লেখাপড়া করবি না তো কি রিকশা চালাবি?’ সত্যি বলতে, আমাদের দেশে জেনারেল লাইনে লেখাপড়া করার আসল উদ্দেশ্যই চাকরি করা। কয়েক জন হয়তো প্রফেশনাল লেভেলে সিংগার, ক্রিকেটার হতে চেষ্টা করেন; কিন্তু তারপরেও পড়াশুনার গুরুত্বকে সবার ওপরে রাখেন তারা। আমাদের লেখাপড়ার দরকার আছে, শিক্ষিত হওয়ার প্রয়োজন আছে। তবে যেটা জীবিকা নির্বাহের জন্য লেখাপড়া করা হয়, সেটা আসলে লেখাপড়া নয়। সেটাকে ট্রেনিং নেওয়া বা স্কিল অর্জন করা বলা যেতে পারে। যেমন—ডাক্তার, ইঞ্জিনিয়ার, আর্কিটেকচার ইত্যাদি। মনুষ্যত্ব বিকাশ, মূল্যবোধ অর্জন এবং নৈতিক শিক্ষা অর্জনের জন্য যে লেখাপড়া করা হয় সেটাই আসল শিক্ষা। মূলত নৈতিক শিক্ষাই ব্যক্তি, সমাজ ও রাষ্ট্রের মেরুদণ্ড বিনির্মাণে প্রধান সহায়ক। কাজেই এই বিষয়েও বিস্তর লেখাপড়া করা প্রয়োজন আছে। নৈতিক শিক্ষা ছাড়া একজন ইঞ্জিনিয়ার নির্মাণকাজে রডের পরিবর্তে বাঁশ দেবেন, ডাক্তার বিনা প্রয়োজনে হাজার হাজার টাকার টেস্ট করতে বলবেন—এ ধরনের দৃষ্টান্ত আমাদের অজানা নয়। মনে রাখতে হবে, একটা দেশকে এগিয়ে নিতে, মানুষের মধ্যে ঐক্যজোট গড়তে, সুশীল সমাজ গড়তে, মানবসেবা করতে, পরার্থে জীবন দান করার শিক্ষা লাভের জন্য নৈতিক শিক্ষার বিকল্প নেই। সুতরাং, কর্মসংস্থান নিশ্চিতের পাশাপাশি দেশের মানুষকে নৈতিক শিক্ষায় শিক্ষিত করে তুলতে হবে, যাতে করে তারা চাকরির তাড়নায় পড়ালেখা না করে বরং প্রকৃত মানুষ হওয়ার লক্ষ্যে, জ্ঞান অর্জনের লক্ষ্যে পড়াশোনা করে। লেখক: শিক্ষার্থী, কুমিল্লা বিশ্ববিদ্যালয়"
চামড়াশিল্প কি উপেক্ষিতই থাকবে?,"মুসলিম ধর্মাবলম্বীদের বড় দুটি উৎসবের একটি হচ্ছে ঈদুল আজহা। বলা বাহুল্য, সমাজ ও রাষ্ট্রীয় জীবনে তথা জাতীয় অর্থনীতির সঙ্গে উল্লেখযোগ্য সম্পর্ক রয়েছে ঈদুল আজহার। এ ঈদে প্রতি বছর বিভিন্ন গৃহপালিত পশু যেমন গরু, ছাগল, উট, দুম্বা ইত্যাদি পশু কুরবানি করা হয়। ধর্মীয় নীতি অনুসারে মানুষ এই ত্যাগ স্বীকার করে থাকে এবং কুরবানির পশুর মাংস সমাজের পিছিয়ে পড়া গরিব-দুস্থ মানুষের মাঝে বণ্টন করা হয়। এতে করে একদিকে যেমন সমাজের বৃহৎ জনগোষ্ঠীর সুষম খাদ্য তালিকার ঘাটতি সাময়িক সময়ের জন্য হলেও কিছুটা পূরণ হয়, পাশাপাশি আমাদের অর্থনৈতিক খাতে কুরবানিকৃত পশুর চামড়া অর্থ উপার্জনে রাখে বিশেষ ভূমিকা।","মুসলিম ধর্মাবলম্বীদের বড় দুটি উৎসবের একটি হচ্ছে ঈদুল আজহা। বলা বাহুল্য, সমাজ ও রাষ্ট্রীয় জীবনে তথা জাতীয় অর্থনীতির সঙ্গে উল্লেখযোগ্য সম্পর্ক রয়েছে ঈদুল আজহার। এ ঈদে প্রতি বছর বিভিন্ন গৃহপালিত পশু যেমন গরু, ছাগল, উট, দুম্বা ইত্যাদি পশু কুরবানি করা হয়। ধর্মীয় নীতি অনুসারে মানুষ এই ত্যাগ স্বীকার করে থাকে এবং কুরবানির পশুর মাংস সমাজের পিছিয়ে পড়া গরিব-দুস্থ মানুষের মাঝে বণ্টন করা হয়। এতে করে একদিকে যেমন সমাজের বৃহৎ জনগোষ্ঠীর সুষম খাদ্য তালিকার ঘাটতি সাময়িক সময়ের জন্য হলেও কিছুটা পূরণ হয়, পাশাপাশি আমাদের অর্থনৈতিক খাতে কুরবানিকৃত পশুর চামড়া অর্থ উপার্জনে রাখে বিশেষ ভূমিকা। বাংলাদেশের একটি সম্ভাবনাময় শিল্প হলো ‘চামড়াশিল্প’। চামড়া দিয়ে বিভিন্ন পণ্য দ্রব্য তৈরি করা হয়। এসব পণ্য যেমন দেশের বাজারে বহুল প্রচলিত, তেমনি বিদেশে চামড়াজাত পণ্যের বেশ খ্যাতি রয়েছে। ব্যাগ, জুতা ও বিভিন্ন পরিধেয় সামগ্রী তৈরিতে চামড়ার কোনো বিকল্প নেই। চামড়ার তৈরি জিনিসপত্র বেশ চড়া দামেই বিক্রয় হয় দেশ-বিদেশে। এই অবস্থায় কুরবানির সময়ে সংগৃহীত বিপুল পরিমাণ চামড়া জাতীয় অর্থনীতির জন্য আশীর্বাদস্বরূপ। কিন্তু হতাশার খবর এই যে, প্রতি বছর পর্যাপ্ত পরিমাণ চামড়ার যোগান থাকলেও চামড়া বিক্রয়কারীরা ন্যায্য মূল্য পান না। অধিকাংশ ক্ষেত্রেই দেখা যায়, নামমাত্র মূল্যে চামড়া বিক্রয় করতে হয়। আমাদের দেশে কুরবানির ঈদ আসলেই খবরের শিরোনামে সিন্ডিকেট শব্দটি বার বার উঠে আসে। এই সময় কুরবানিদাতারা চান কাঁচা চামড়া দ্রুত ন্যায্য মূল্যে বিক্রি করে গরিব-অসহায়দের মাঝে অর্থ বণ্টন করতে। কিন্তু এক্ষেত্রে যেহেতু কুরবানিদাতারা ন্যায্য মূল্যে চামড়া বিক্রয় করতে পারেন না, ফলে স্বভাবতই বঞ্চিত হন সমাজের গরিব ও অসহায় মানুষ। এতে করে দেশও হারায় বিপুল পরিমাণ অর্থ! একদিকে মৌসুমি ব্যবসায়ীরা কুরবানিদাতাদের কাছে থেকে বেশি দামে চামড়া কিনতে রাজি হয় না, অন্যদিকে ব্যবসায়ীদের কাছ থেকেও ট্যানারি মালিকরা বেশি দামে চামড়া ক্রয় করতে নানা টালবাহানা করে থাকেন। এসবের মাঝখানে তৈরি হয় ‘সিন্ডিকেট’। এটা অনেকটা শুভঙ্করের ফাঁকির মতোই, কেননা যেই চামড়ার দাম নিয়ে এত অবহেলা চলতি মৌসুমি সেই চামড়ার জিনিসের দাম কিন্তু কম নয়! সম্ভাবনাময় এই চামড়া শিল্পের এরূপ দামের উঠানামার জন্য এই শিল্প আজ অনেকটাই স্তিমিত হয় গেছে। এ দেশে চামড়া খাতের যাত্রা শুরু হয় বিগত শতাব্দীর চল্লিশের দশকে। ১৯৪০ সালে ব্যবসায়ী রণদা প্রসাদ সাহা (আরপি সাহা) নারায়ণগঞ্জের কাছে সর্বপ্রথম একটি ট্যানারি প্রতিষ্ঠা করেন। যাহোক, অতীতে চামড়াশিল্প বেশ সমৃদ্ধ ছিল, বলা যায়। সর্বশেষ গত ২০২১-২২ অর্থবছরের প্রথম চার মাসেই (জুলাই-অক্টোবর) চামড়া ও চামড়াজাত পণ্য রপ্তানি করে ৩৬ কোটি ৫০ লাখ ডলারের বিদেশি মুদ্রা দেশে এনেছেন এ খাতের রপ্তানিকারকরা। সুতরাং, চামড়াশিল্প ঘিরে বৃহৎ পরিসরে কাজ শুরু করা দরকার। চামড়া শিল্পের বর্জ্য পরিবেশে নেতিবাচক প্রভাব ফেলে বটে। কাজেই এই শিল্পের উন্নতির জন্য বিজ্ঞানসম্মত পরিবেশবান্ধব অবস্থা গড়ে তোলা জরুরি। এই শিল্পের জন্য আলাদা ‘শিল্প এলাকা’ গড়ে তোলার ক্ষেত্রে অনেকদূর এগিয়েছি আমরা। এখর দরকার শুধু বড় পরিসরে কাজ শুরু করা। এছাড়া এই শিল্পের বাজার নিয়ন্ত্রণ করতে প্রশাসনিক তদারকি বাড়ানো বিশেষভাবে জরুরি। তবে এটাও মনে রাখতে হবে, চামড়া শিল্পে আমরা যদি দক্ষ শ্রমিক শ্রেণি গড়ে তুলতে পাড়ি, চামড়ার যথাযথ ব্যবহার নিশ্চিত করতে পারি, তবে চামড়াশিল্প পোশাক শিল্পের মতোই বৃহৎ রপ্তানিমুখী শিল্প হয়ে উঠবে। লেখক: শিক্ষার্থী, ঢাকা বিশ্ববিদ্যালয়"
নাসির আলী মামুনের রাজকোষ,"কান চলচ্চিত্র উত্সবে দেখানো হলো মৃণাল সেনের বিখ্যাত ছবি ‘খারিজ’। স্বভাবতই যা হয় প্রচুর প্রশংসা, প্রচুর আলোচনা, প্রচুর প্রশ্ন। গ্রামের গরিব বাবা অনেকটা ভাতের অভাবেই বারো বছরের ছেলেকে শহরের বাবুদের বাড়িতে কাজে দেন। কথা ছিল বাবুরা যত্নে রাখবে বাপ-মা ছেড়ে আসা ছেলেটিকে। কিন্তু একদিন রান্নাঘরের বদ্ধ গ্যাসে দম বন্ধ হয়ে ছেলেটি মারা যায়। খবর পেয়ে গ্রাম থেকে বাবা আসে, আত্মীয় স্বজন আসে। কিন্তু সবাই নীরব, নিথর, নির্বাক। না কোনো প্রতিবাদ, না কোনো ক্ষোভ, না কোনো আর্ত আহাজারি। এই বিমূঢ় নীরবতা স্তম্ভিত করে দেয় বিদেশি দর্শকদের। এটা পরিচালকের ওস্তাদি যে, একটি মুখের অভিব্যক্তিতে একটা জনপদের গোটা চালচিত্রকে তুলে ধরা। ইতালীয় পরিচালক ভিত্তোরিও ডি সিকার ‘বাইসাইকেল থিবস’-এর একটি দৃশ্যে দেখা যায়, বিশাল ভিড় টাকা ভাঙানোর দোকানের সামনে। এক মাঝ বয়সি ভদ্রলোক, লম্বাটে মুখ, একগাল দাড়ি নিয়ে বিধ্বস্ত লাগছিল তাকে। তিনি তার বাইনোকুলারটা দিয়ে টাকা ভাঙানির দোকানে টাকা নিতে চাইছিলেন। ... বোঝা যায় যুদ্ধের পর ইতালিতে কী চরম অর্থনৈতিক চাপে বিধ্বস্ত হয়ে বাইনোকুলারটা বিক্রি করতে এসেছেন। আসলে ডি সিকাও একটা সময়কে তার ছবিতে ধরে রাখার জন্য একটি মুখ খুঁজছিলেন। মুখটা খুঁজে নিয়ে তিনি তার ছবিতে ধরে রাখলেন। একটা টাইপেজ তার ‘বাইসাইকেল থিবস’ ছবিটাকে জ্যান্ত করে তুলল। সামজিক প্রাসঙ্গিকতায় নিয়ে গেল। অর্থাত্, একটি মুখ একটি টাইপেজ, একটি প্রতীক, একটি মুড, একটি সংস্কৃতি, একটি দর্শন। কায়দা করে ধরতে পারলে বিশেষ ছাঁদের একটি ব্যক্তিমুখই অর্থব্যাপ্তিতে অনেক বড় হয়ে উঠতে পারে—এ রসায়নটুকু শিল্পের। খ্যাতিমানদের মুখাবয়বের রেখাবলি ক্যামেরাবন্দি করে বাংলাদেশে এক রুচিস্নিগ্ধ শিল্পের পত্তন করেছেন ক্যামেরার কবি নাসির আলী মামুন। গতকাল ১ জুলাই ছিল তাঁর সত্তরতম জন্মদিন। বাংলাদেশে পোর্ট্রেট ফটোগ্রাফির পথপ্রদর্শক তিনি।","   কান চলচ্চিত্র উত্সবে দেখানো হলো মৃণাল সেনের বিখ্যাত ছবি ‘খারিজ’। স্বভাবতই যা হয় প্রচুর প্রশংসা, প্রচুর আলোচনা, প্রচুর প্রশ্ন। গ্রামের গরিব বাবা অনেকটা ভাতের অভাবেই বারো বছরের ছেলেকে শহরের বাবুদের বাড়িতে কাজে দেন। কথা ছিল বাবুরা যত্নে রাখবে বাপ-মা ছেড়ে আসা ছেলেটিকে। কিন্তু একদিন রান্নাঘরের বদ্ধ গ্যাসে দম বন্ধ হয়ে ছেলেটি মারা যায়। খবর পেয়ে গ্রাম থেকে বাবা আসে, আত্মীয় স্বজন আসে। কিন্তু সবাই নীরব, নিথর, নির্বাক। না কোনো প্রতিবাদ, না কোনো ক্ষোভ, না কোনো আর্ত আহাজারি। এই বিমূঢ় নীরবতা স্তম্ভিত করে দেয় বিদেশি দর্শকদের। এটা পরিচালকের ওস্তাদি যে, একটি মুখের অভিব্যক্তিতে একটা জনপদের গোটা চালচিত্রকে তুলে ধরা। ইতালীয় পরিচালক ভিত্তোরিও ডি সিকার ‘বাইসাইকেল থিবস’-এর একটি দৃশ্যে দেখা যায়, বিশাল ভিড় টাকা ভাঙানোর দোকানের সামনে। এক মাঝ বয়সি ভদ্রলোক, লম্বাটে মুখ, একগাল দাড়ি নিয়ে বিধ্বস্ত লাগছিল তাকে। তিনি তার বাইনোকুলারটা দিয়ে টাকা ভাঙানির দোকানে টাকা নিতে চাইছিলেন। ... বোঝা যায় যুদ্ধের পর ইতালিতে কী চরম অর্থনৈতিক চাপে বিধ্বস্ত হয়ে বাইনোকুলারটা বিক্রি করতে এসেছেন। আসলে ডি সিকাও একটা সময়কে তার ছবিতে ধরে রাখার জন্য একটি মুখ খুঁজছিলেন। মুখটা খুঁজে নিয়ে তিনি তার ছবিতে ধরে রাখলেন। একটা টাইপেজ তার ‘বাইসাইকেল থিবস’ ছবিটাকে জ্যান্ত করে তুলল। সামজিক প্রাসঙ্গিকতায় নিয়ে গেল। অর্থাত্, একটি মুখ একটি টাইপেজ, একটি প্রতীক, একটি মুড, একটি সংস্কৃতি, একটি দর্শন। কায়দা করে ধরতে পারলে বিশেষ ছাঁদের একটি ব্যক্তিমুখই অর্থব্যাপ্তিতে অনেক বড় হয়ে উঠতে পারে—এ রসায়নটুকু শিল্পের। খ্যাতিমানদের মুখাবয়বের রেখাবলি ক্যামেরাবন্দি করে বাংলাদেশে এক রুচিস্নিগ্ধ শিল্পের পত্তন করেছেন ক্যামেরার কবি নাসির আলী মামুন। গতকাল ১ জুলাই ছিল তাঁর সত্তরতম জন্মদিন। বাংলাদেশে পোর্ট্রেট ফটোগ্রাফির পথপ্রদর্শক তিনি। আমাদের অনেক লিজেন্ডেরই নমুনা নাই আমাদের হাতে। লালন শাহ, হাজি শরীয়তুল্লাহর একমাত্র ছবি ব্রিটেনের ইন্ডিয়া হাউজ অফিসের সংগ্রহশালা থেকে পাওয়া। কৃষক বিদ্রোহের মহানায়ক নূরলদীনের ইতিহাস, তাও সেখান থেকে। আমাদের সাবেক কালের অনেক খাস খতিয়ানের জন্যই হাত পাততে হয় সাম্রজ্যবাদী ঔপনিবেশিকদের মহাফেজখানার দরবারে। তবে বিস্মৃতির ভূতুড়ে গুহামুখে সভ্যতার আসল নির্মাতাদের হারিয়ে যাওয়া ঠেকাতে ক্যামেরাক্রুসেডে নেমেছিলেন নাসির আলী মামুন, আরো চার যুগ আগে। শিল্পের ভ্রূণ কার রক্তে কীভাবে ঢোকে, আন্দাজ করা মুশকিল। অদ্ভুত খেয়ালভরা শৈশবে পত্রিকার পাতা থেকে ছবি কেটে রাখতেন খ্যাতিমানদের। বয়স বাড়ার সঙ্গে সঙ্গে স্বভাবটি নাছোড়বান্দার মতো পেয়ে বসে নাসিরকে। ধারে ক্যামেরা জোটাতেন, ভাড়াও করতেন হামেশা। খ্যাতিমানদের পায়ে পায়ে ঘুরে বেড়ান অনুগত বেড়ালের মতো। পাড়া, মহল্লা, গ্রাম, শহর ডিঙিয়েও মামুনের হাঁটা ফুরাত না। শহরের পর শহর, দেশের পর দেশ, শেষতক মহাদেশ। বিষুবরেখার দুপাশের অক্ষাংশ-দ্রাঘিমাংশ চষে ফেলেছেন মামুন খ্যাতিমানদের মুখচ্ছবির প্রলোভনে। শিল্প একধরনের ধ্যান। টানা প্রায় অর্ধশতক বছরেও মামুনের ধ্যান ভাঙেনি। না কোনো পূর্বসূরি, না কোনো নমুনা, না কোনো পথ—কিছুই ছিল না মামুনের সামনে। কেবল কুহকের কুয়াশা। ঠোক্কর খেয়ে চলতে হয়েছে তাকে। তারপর ধীরে ধীরে ঘুচতে থাকে আঁধার। বাংলাদেশে অচর্চিত আলো-ছায়ার আলাদা এক ভাষায় বেড়ে উঠতে থাকে নাসির আলী মামুনের পোর্ট্রেট ফটোগ্রাফি। তার ছবিতে মুখের চেয়ে মনীষা, চিত্রের চেয়ে চরিত্রই প্রধান দ্রষ্টব্য হয়ে ওঠে। একটু একটু করে তিনি তৈরি করেছেন নিজের ক্যামেরাভাষা। আমাদের সংস্কৃতির জলবায়ু ধরে আলো-ছায়ার এক আলাদা কাব্য রচনা করলেন মামুন। তার তোলা পোর্ট্রেট দেখে দেখে কীর্তিমানের একটা খসড়া পোর্টফলিও লিখে ফেলা সম্ভব। মুখ, মুখ আর মুখ। শত শত মুখ। মুখের মানচিত্র দিয়েই তৈরি মামুনের মহাদেশ। পোড় খাওয়া মুখ, পাণ্ডুর মুখ, শানিত মুখ, বুদ্ধিদীপ্ত মুখ, ক্রুদ্ধ মুখ, প্রাণিত মুখ; অসহায় বিষণ্ন, স্তিমিত, উদ্ধত, দুর্বিনীত, অহংকৃত, অভিজাত, স্মিত, স্থিতধী, সৌম্য, শান্ত, সমাহিত, নীরব, নির্বাক। কোনো মুখে বুদ্ধের ধ্যান, কোনো মুখে জীবনানন্দের বিষাদ, কারো চোয়ালে নজরুলের বিদ্রোহ, কারো পেশিতে শাহাবুদ্দিনের শক্তি। কী নেই তার পোর্ট্রেটে! দার্শনিকের সার্বিকতা, বিজ্ঞানীর তন্ময়তা, কবির বিমূঢ়তা, আশাহতের নীরবতা থরে থরে সাজানো মামুনের মিউজিয়ামে। একটা সময় মনে হতো নাসির বুঝি শুধু খ্যাতিমানদের কাঙাল। কিন্তু তার ‘ঘর নেই’ সিরিজের ছবিগুলো আমাদের চমকে দেয়। কেবল খ্যাতিমানদের মুখচ্ছবি নয়, তাদের হস্তলিপি, পাণ্ডুলিপি, অটোগ্রাফ, ব্যবহূত সামগ্রী, অঙ্কিত ছবি, সাক্ষাৎকারসহ বহু বিচিত্র সামগ্রী মিলিয়ে গত চার যুগ ধরে মামুনের সংগ্রহ এখন একটা বিরাট আর্কাইভের মতো। সেসব নিয়েই ঢাকার অদূরে মামুন তৈরি করেছেন ফটোজিয়াম। মামুনের সংগ্রহ আমাদের জাতীয় সম্পদ। জাতীয় প্রয়োজনেই তার সংরক্ষণ ও প্রদর্শন প্রয়োজন। সময় অনেক চলে গেছে। এখনই উদ্যোগ না নিলে অনেক দুর্লভ সঞ্চয়ই চিরতরে হারিয়ে যাবে। একটি জাতির সব সম্পদ কেবল ব্যাংক-বিমা, শিল্পকারখানা আর খনিতে থাকে না, মহাফেজখানায়ও থাকে। আমরা গর্ব করে বলতে পারি, আমাদের একজন নাসির আলী মামুন আছে। লেখক: সভাপতি, তারেক মাসুদ ফিল্ম সোসাইটি"
হর্নের উচ্চশব্দে শিশুরা শ্রবণশক্তি হারাচ্ছে,"মেধাবী শিক্ষার্থী আফসারা নূর। সপ্তম শ্রেণিতে রাজধানীর একটি নামকরা স্কুলে ভর্তি করান অভিভাবকরা। পরিবারের ইচ্ছে, আগে থেকেই রাজধানীতে পড়তে আসুক আফসারা। কিন্তু আফসারার গত এক বছরে শুধু মাথা ব্যথা, বিষণ্ণতায় আর সুস্থতার কারণে তাকে আবার গ্রামে ফিরিয়ে নিতে এসেছেন অভিভাবকরা। তারা বলছেন, চিকিৎসক বলেছেন অতিরিক্ত শব্দ আর রাজধানীর দূষিত আবহাওয়ায় নিজেকে খাপ খাইয়ে নিতে পারছে না। ফলে তার মাথা ব্যথা ও বিষণ্ণতা দেখা দিয়েছে। এ সমস্যা সে গ্রামে গেলে আর থাকে না বলে জানান মেয়েটির অভিভাবক।","মেধাবী শিক্ষার্থী আফসারা নূর। সপ্তম শ্রেণিতে রাজধানীর একটি নামকরা স্কুলে ভর্তি করান অভিভাবকরা। পরিবারের ইচ্ছে, আগে থেকেই রাজধানীতে পড়তে আসুক আফসারা। কিন্তু আফসারার গত এক বছরে শুধু মাথা ব্যথা, বিষণ্ণতায় আর সুস্থতার কারণে তাকে আবার গ্রামে ফিরিয়ে নিতে এসেছেন অভিভাবকরা। তারা বলছেন, চিকিৎসক বলেছেন অতিরিক্ত শব্দ আর রাজধানীর দূষিত আবহাওয়ায় নিজেকে খাপ খাইয়ে নিতে পারছে না। ফলে তার মাথা ব্যথা ও বিষণ্ণতা দেখা দিয়েছে। এ সমস্যা সে গ্রামে গেলে আর থাকে না বলে জানান মেয়েটির অভিভাবক। অর্পা, বিশ্ববিদ্যালয়ে ভর্তি পরীক্ষা দিতে রাজধানীর ফার্মগেটের একটি হোস্টেলে উঠেছেন। ভর্তি পরীক্ষার জন্য পরিশ্রম করছেন দিনরাত। অথচ গাড়ির শব্দে পড়াশোনায় মনোযোগ দিতে পারছেন না একদমই। যা পড়ে সবই ভুলে যাচ্ছে মেয়েটি। কেন সে মনে রাখতে পারছেন না সে নিয়েই এখন সে অস্থির। গাড়ির এত বিকট শব্দ, তার জীবনে কাল হয়ে দাঁড়িয়েছে। ঠিকমতো রাতে ঘুমাতে পারে না মেয়েটি, এ নিয়ে সবার সঙ্গে খিটমিটে আচরণ করে। আফসারা, অর্পার নীরব এলাকা গ্রাম থেকে রাজধানীতে এসে হঠাৎ এত শব্দের মধ্যে তারা নিজেদের খাপ খাইয়ে নিতে পারছেন না। শুধু যে আফসারা ও অর্পার এ অবস্থা তাই নয়, এমন অবস্থা রাজধানীর অর্ধেক মানুষের। বিশেষজ্ঞরা বলছেন, সমন্বিতভাবে শব্দদূষণ নিয়ন্ত্রণ করতে না পারলে আমরা একটি বধির জাতিতে পরিণত হব।  আমরা একদিকে যেমন একটি বধির প্রজন্মের দিকে ধাবিত হচ্ছি তেমনি প্রাণিকুলও ধ্বংস করছি। এ বিষয়ে সচেতনা বাড়াতে হবে। রাজধানী ঢাকা শহরের ১৭টি নীরব এলাকা হাসপাতালের সামনের সড়কের শব্দ দূষণের মাত্রা নির্ণয় করে দেখা গেছে, সেখানে সর্বনিম্ন ৬৯.৭ ডেসিবল এবং সর্বোচ্চ ৮৯.৯ ডেসিবল। যেখানে নীরব এলাকার জন্য শব্দের আদর্শ মান দিনের বেলায় থাকার কথা ৫০ ডেসিবল।   গাড়ির শব্দে বিরক্ত রাজধানীবাসীও। অত্যধিক গাড়ির হর্নের শব্দে বধির হওয়ার পথে সাধারণ মানুষ। বাদ যাচ্ছে না ছোট্ট শিশুরাও। রাস্তায় চলতে ফিরতে অযথা হর্ন বাজায় অনেকে। কেউ তো আবার হর্ন চেপে ধরে রাখে দীর্ঘক্ষণ। হর্ন বাজানো যেন ছেলেখেলা! এই খেলা যে অনেকের জীবনে মৃত্যুর কাছাকাছি নিয়ে যায়, তা হয়তো হর্ণ ব্যবহারকারীরা জানেনও না। ছোট্ট শিশুরা প্রতিদিন সকাল হলেই স্কুলে ছুটছে। এদিকে স্কুলের সামনে দিয়ে চলা যানবাহন জ্যামে বসে হাইড্রোলিক হর্ন বাজাতে থাকে। এতে যেমন পড়াশোনার ক্ষতি হচ্ছে তেমনি শ্রবণশক্তি হারাচ্ছে শিশুরা। হর্ন ধীরে বাজানোর কথা বললেই তেরে আসছে কেউ কেউ। হর্ন বাজানো বন্ধ হচ্ছে না হাসপাতালের সামনের রাস্তায়ও! রিকশার টিংটিং শব্দ কিংবা গাড়ির শব্দ প্রয়োজনে-অপ্রয়োজনে বাজিয়ে চলেছে অনেকে। অসুস্থ রোগীর কথা ভাবছে না তারা। তাদের শুধু গন্তব্যে পৌঁছানোর তাড়া। শব্দ দূষণে সবচেয়ে বেশি ক্ষতিগ্রস্থ ট্রাফিক পুলিশ। দিন-রাত রাস্তার যানজট নিয়ন্ত্রণে তারা নিরলস পরিশ্রম করছেন। যানজটের সড়কে দাঁড়িয়ে প্রতিনিয়ত গাড়ির শব্দ সহ্য করা চারটি খানি কথা নয়। অ্যাম্বুলেন্সের হর্ন, প্রাইভেট গাড়ির হর্ন, বাসের হর্ন, বেপরোয়া মোটরসাইকেলের হর্ন যে কারো শ্রবণশক্তি নষ্ট করার জন্য যথেষ্ট। উড়োজাহাজ কিংবা ফাইটার প্লেনের শব্দে ঘুম থেকে আঁতকে উঠছে দুধের শিশুরা। বেপরোয়া হর্নের শব্দে ক্ষতিগ্রস্ত হচ্ছে সমুদ্রের প্রাণীরাও। সমুদ্রের জাহাজের ইঞ্জিনের শব্দে বিরূপ আচরণ করছে বিশালাকৃতির তিমি ও অন্যান্য জলজ প্রাণী। অতিরিক্ত শব্দের ভেতর থাকলে হাইপার টেনশন, হূদেরাগ, মাথাব্যথা, স্মরণশক্তি কমা, স্নায়ুতন্ত্রে সমস্যার মতো কঠিন রোগে ভুগতে হতে পারে। এছাড়া ১২০ ডেসিবল শব্দ আপনার কান নষ্ট করার জন্য যথেষ্ট। তাই শব্দদূষণের ভয়াবহতার কথা বিবেচনা করে আমাদের পদক্ষেপ নেওয়া জরুরি। শব্দদূষণ রোধে সবার আগে জরুরি অত্যাধুনিক হাইড্রোলিক হর্নের ব্যবহার বন্ধ করা। এছাড়া স্কুল-কলেজ, বিশ্ববিদ্যালয় ও হাসপাতালকে নীরব এলাকা ঘোষণার পাশাপাশি আইনের যথাযথ প্রয়োগ জরুরি। এদিকে রাতে ঘুমানোর সময় উচ্চস্বরে সাউন্ডবক্স বা মাইক বাজানোকে না বলতে হবে। নির্মাণকাজে যতটা কম শব্দ করা যায়, সেদিকে লক্ষ্য রাখতে হবে। এছাড়া সামাজিক সচেতনতা, ব্যক্তি সচেতনতা ও সরকারের শক্ত পদক্ষেপ পারে শব্দদূষণ রোধ করতে। পরিবেশ বাঁচাও আন্দোলনের চেয়ারম্যান আবু নাসের খান বলেন, শব্দদূষণের কারণে শ্রবণশক্তি হ্রাসের পাশাপাশি উচ্চ রক্তচাপ, দুশ্চিন্তা, ঘুমের ব্যাঘাত, মানসিক অবসাদসহ বিভিন্ন সমস্যা দেখা দেয়। বিশেষত, শিশুরা বিশেষভাবে ঝুঁকিপূর্ণ অবস্থায় আছে কারণ তাদের ওপর শব্দদূষণের প্রভাব স্থায়ী হতে পারে। গর্ভবতী নারীরা অতিরিক্ত শব্দদূষণের শিকার হলে সন্তানদের বধির হয়ে যাওয়ার আশঙ্কা বৃদ্ধি পায়। বর্তমানে ঢাকা শহরে সবচেয়ে বেশি শব্দদূষণ হয়ে থাকে যানবাহনের অযথা ও অতিরিক্ত হর্নের কারণে। বিশেষত যানজটে আটকে থাকাকালীন গাড়িচালকদের মধ্যে অযথা হর্ন বাজানোর মানসিকতার কারণে নগরবাসী ভয়াবহ শব্দদূষণের শিকার হন। ঢাকা আইডিয়াল ক্যাডেট স্কুলের প্রধান শিক্ষক এমএ মান্নান মনির বলেন, আইনের প্রয়োগের পাশাপাশি জনগণের মধ্যে শব্দদূষণ নিয়ন্ত্রণে সচেতনতা বৃদ্ধি করা প্রয়োজন। বিশেষত অযথা হর্ন বাজানো থেকে বিরত থাকার জন্য গাড়িচালকদের সচেতন করে তোলা প্রয়োজন। কারণ গাড়িচালকের বাজানো হর্নের কারণে তিনি নিজে, তার সন্তান, আত্মীয়স্বজন সকলেই শব্দদূষণের ভয়াবহতার শিকার হচ্ছেন।"
কোরবানির বর্জ্য ড্রেনে ফেলায় বেড়েছে জলাবদ্ধতা,ঈদের দিন থেকেই রাজধানীসহ সারা দেশে থেমে থেমে বৃষ্টি শুরু হয়। সে বৃষ্টি ছিল গতকালও। ফলে টানা বৃষ্টির কারণে তলিয়ে গেছে রাজধানীর অলিগলি থেকে শুরু করে প্রধান সড়কও। এতে ঈদের ছুটিতে ভোগান্তিতে পড়েছে মানুষ। অনেকে ঈদের ছুটিতে ঘরবন্দি কাটিয়েছেন। অন্যদিকে ঈদের দিনে কোরবানির বর্জ্য ড্রেনে ফেলায় জলাবদ্ধতা তৈরি হয় বিভিন্ন এলাকায়।,"ঈদের দিন থেকেই রাজধানীসহ সারা দেশে থেমে থেমে বৃষ্টি শুরু হয়। সে বৃষ্টি ছিল গতকালও। ফলে টানা বৃষ্টির কারণে তলিয়ে গেছে রাজধানীর অলিগলি থেকে শুরু করে প্রধান সড়কও। এতে ঈদের ছুটিতে ভোগান্তিতে পড়েছে মানুষ। অনেকে ঈদের ছুটিতে ঘরবন্দি কাটিয়েছেন। অন্যদিকে ঈদের দিনে কোরবানির বর্জ্য ড্রেনে ফেলায় জলাবদ্ধতা তৈরি হয় বিভিন্ন এলাকায়। খোঁজ নিয়ে জানা গেছে, টানা বৃষ্টির কারণে পুরান ঢাকার বংশাল, নাজিমুদ্দিন রোড পানির নিচে তলিয়ে গেছে। আজিমপুর কলোনিতে পুকুরের পানি বেড়ে ও বৃষ্টির পানি সড়ক থেকে সড়তে না পারায় হাঁটুসমান পানি জমেছে। ড্রেনেজ ব্যবস্থা অচল হয়ে পড়ায় সড়কের পানি ঢুকছে বাসায়ও। এতে ভোগান্তিতে পড়ছেন সরকারি কর্মকর্তারা। অন্যদিকে জলাবদ্ধতা দেখা দিয়েছে মিরপুরের কাজীপাড়া ও শেওড়াপাড়া এলাকায়। এ এলাকায় পানি দুই দিন ধরেও সরেনি। এতে বেশ ভোগান্তিতে পড়েছে এলাকাবাসী। এছাড়া ধানমন্ডি, মিরপুর ১৩, হাতিরঝিলের কিছু অংশে, রাজারবাগ পুলিশ লাইন, গ্রিনরোডে, আগারগাঁও থেকে জাহাঙ্গীর গেট যেতে নতুন রাস্তায়, খামারবাড়ি থেকে ফার্মগেট, ফার্মগেট-তেজগাঁও ট্রাকস্ট্যান্ড সংলগ্ন এলাকা, মোহাম্মদপুরের কিছু অংশ, মেরুল বাড্ডা, ডিআইটি প্রজেক্ট এলাকা, গুলশান লেকপাড় এলাকার সংযোগ সড়কের কয়েকটি স্থানে বৃষ্টির পানি জমে জলাবদ্ধতা সৃষ্টি হয়েছে।    সিএনজি অটোরিকশার চালক হাবিবুর মিয়া বলেন, বৃষ্টি শুরুর কিছুক্ষণ পরেই ধানমন্ডি, শুকরাবাদের কিছু সড়কে পানি জমে যায়। এর মধ্যে গাড়িতে যাত্রী নিয়ে আসার সময় ইঞ্জিন হঠাত্ বন্ধ হয়ে যায়। পরে যাত্রী নামিয়ে কিছুদূর গাড়ি ঠেলে নিয়ে আসতে হয়েছে। পরে গাড়ি স্টার্ট নিয়েছে। হাতিরঝিল হয়ে গুলশানের দিকে আসার সময়ও অনেক স্থানে জলাবদ্ধতা দেখেছি। অন্যদিকে পুরান ঢাকার বংশাল, নাজিমুদ্দিন রোডের জলাবদ্ধতার বর্ণনা দিয়ে আরেক উবার চালক খোরশেদ আলম বলেন, একটা ট্রিপ নিয়ে পুরান ঢাকায় গিয়েছিলাম। ফেরার পথে পুরো সড়ক অলিগলিতে জলাবদ্ধতা দেখেছি। কোথাও কোথাও আবার হাঁটুপানিও জমেছে। এর আগে ঈদের দিন যত্রতত্র কোরবানির কারণে সেই বর্জ্য ড্রেনে ফেলায় পশুর রক্ত ও পানি সড়কের মধ্যে জমে যায়। এতে লাল রং ধারণ করে সড়কগুলো। তবে দুপুরের পর অধিকাংশ রাস্তা ও সড়কের পানি নেমে যাওয়ার পর পরিস্থিতি স্বাভাবিক হয়ে আসে। ঢাকার দুই সিটি করপোরেশন নির্দিষ্ট স্থানে কোরবানির বর্জ্য ফেলার জন্য ব্যাগ দিলেও সেটি কোনো কাজে আসেনি। পশুর বর্জ্য নির্ধারিত জায়গা বা ডাস্টবিনে না ফেলে ড্রেনে ফেলায় তা ড্রেনেজ ব্যবস্থাকেও অনেকটা অচল করে দেয়। পশুর এই কঠিন বর্জ্য প্রতি বছরই কোরবানির সময় অনেক জায়গায়ই ড্রেন আটকে দেয়। সিটি করপোরেশন জানায়, এবার ঈদে ঢাকায় কমপক্ষে ৫ লাখ পশু কোরবানি হয়েছে। এই বর্জ্য অপসারণের জন্য দুই সিটির বর্জ্য ব্যবস্থাপনা বিভাগের সব কর্মকর্তা-কর্মচারীর ছুটি বাতিল করে সবাই মাঠে ছিলেন। আর কোরবানির আগের দিন ১১ লাখ প্ল্যাস্টিক, পলিব্যাগ ও বর্জ্য ব্যাগ বিতরণ করেছে সিটি করপোরেশন। বিতরণ করেছে ব্লিচিং পাউডার। বেলা ২টা থেকে আনুষ্ঠানিকভাবে দুই সিটিতে বর্জ্য অপসারণের কাজ শুরু হয়। ঢাকার দুই সিটিতেই কন্ট্রোল রুম এবং হটলাইন চালু করা হয়। ঢাকা উত্তর সিটি করপোরেশনের প্রধান বর্জ্য ব্যবস্থাপনা কর্মকর্তা কমোডর এস এম শরিফ-উল-ইসলাম জানান, আমরা আগে থেকেই প্রচার করেছি। বর্জ্য ব্যাগ বিতরণ করেছি। তারপরও লোকজন সচেতনতার অভাবে বর্জ্য  সংরক্ষণ করে ডাস্টবিনে না ফেলে ধুইয়ে ফেলেছে। ড্রেনে ফেলছে। এর ফলে এটি ড্রেনে আটকে গিয়ে জলাবদ্ধতা সৃষ্টি হয়েছে। অনেকে নাড়িভুঁঁড়িও ফেলে দিয়েছে যা ড্রেনে গিয়ে পড়ছে। এটা একটা বড় সমস্যা। আমরা যে বর্জ্য ব্যাগ দিয়েছি তা ঘরে রেখে দিয়েছে। টানা বৃষ্টির কারণে সড়কে পানি জমে গেছে আর সেই পানিতে পশুর রক্ত মিশে একাকার হয়ে গেছে। নগরের বেশ কিছু এলাকায় এই পরিস্থিতির সৃষ্টি হয়েছে। যত্রতত্র বর্জ্য না ফেললে দ্রুত পানি সরে গিয়ে এমন পরিস্থিতি হতো না। এর আগে কোরবানির সময় দুই সিটি করপোরেশন কোরবানির জন্য নির্দিষ্ট জায়গার ব্যবস্থা করেছিল। বাসায় মাংস পৌঁছে দেওয়ার ব্যবস্থাও ছিল। আর দুই সিটিতে দুটি আধুনিক কসাইখানা তৈরি করা হয়েছে। আরো দুটির কাজ চলছে। কিন্তু মানুষের নির্দিষ্ট জায়গায় কোরবানি করার আগ্রহ এখনো তৈরি হয়নি বলে জানান ঢাকা দক্ষিণ সিটি করপোরেশনের জনসংযোগ কর্মকর্তা মো. আবু নাছের। তিনি বলেন, আমরা আগে ১২৫টি স্পট নির্ধারণ করেছিলাম কোরবানির পশু জবাই দেওয়ার জন্য। তখন মাত্র সাতটি স্পটে ১১টি পশু কোরবানি দেওয়া হয়। আমাদের পশু কোরবানির জন্য আধুনিক কসাইখানাও আছে। কিন্তু মানুষ ঐসব নির্দিষ্ট এলাকায় পশু কোরবানি দিতে উৎসাহী নয়। সে তার বাড়ি বা বাসার সামনেই কোরবানি দিতে চায়। তবে নির্দিষ্ট স্থানে কোরবানি চালু করা গেলে বর্জ্য ব্যবস্থাপনা অনেক সহজ হতো। তিনি বলেন, আমরা সবচেয়ে বেশি সমস্যায় আছি ড্রেনে, নালায় কোরবানির পশুর বর্জ্য ফেলায়। আমরা বর্জ্য  রেখে তা ডাস্টবিন বা আমাদের পচ্ছিনন্নতাকর্মীদের দেওয়ার জন্য ১ লাখ ২৫ হাজার বর্জ্য ব্যাগ বিতরণ করেছি। কিন্তু কোরবানির দিন দেখলাম ঐ ব্যাগে বর্জ্য না রেখে মাংস রাখছে। আর বর্জ্য ফেলে দিচ্ছে রাস্তায় ড্রেনে। এ কারণে ড্রেনগুলো বন্ধ হয়ে যায়।"
শেখ হাসিনার অবদানের কথা সবাইকে বলতে হবে: সেলিম মাহমুদ,"বাংলাদেশ আওয়ামী লীগের তথ্য ও গবেষণা সম্পাদক ড. সেলিম মাহমুদ বলেছেন, জাতির পিতা বঙ্গবন্ধু কন্যা শেখ হাসিনার সকল উন্নয়ন ও অবদানের তথ্যগুলো দেশের প্রতিটি নির্বাচনী এলাকার মানুষকে জানাতে হবে। পাশাপাশি স্ব স্ব এলাকায় শেখ হাসিনার সরকারের কী কী উন্নয়ন হয়েছে, সেই তথ্যগুলো সংশ্লিষ্ট এলাকার ভোটারদের জানাতে হবে। বাংলাদেশের মানুষ অকৃতজ্ঞ নয়। দেশের ব্যাপক উন্নয়ন ও মানুষের ভাগ্য পরিবর্তনে রাষ্ট্রনায়ক শেখ হাসিনার অসীম অবদানের ঋণ ভোটের মাধ্যমে তাঁকে পরিশোধ করবে দেশের মানুষ। আগামী নির্বাচনে এদেশের মানুষ নিরঙ্কুশ ভাবে শেখ হাসিনাকে নির্বাচিত করবে ইনশাআল্লাহ।","বাংলাদেশ আওয়ামী লীগের তথ্য ও গবেষণা সম্পাদক ড. সেলিম মাহমুদ বলেছেন, জাতির পিতা বঙ্গবন্ধু কন্যা শেখ হাসিনার সকল উন্নয়ন ও অবদানের তথ্যগুলো দেশের প্রতিটি নির্বাচনী এলাকার মানুষকে জানাতে হবে। পাশাপাশি স্ব স্ব এলাকায় শেখ হাসিনার সরকারের কী কী উন্নয়ন হয়েছে, সেই তথ্যগুলো সংশ্লিষ্ট এলাকার ভোটারদের জানাতে হবে। বাংলাদেশের মানুষ অকৃতজ্ঞ নয়। দেশের ব্যাপক উন্নয়ন ও মানুষের ভাগ্য পরিবর্তনে রাষ্ট্রনায়ক শেখ হাসিনার অসীম অবদানের ঋণ ভোটের মাধ্যমে তাঁকে পরিশোধ করবে দেশের মানুষ। আগামী নির্বাচনে এদেশের মানুষ নিরঙ্কুশ ভাবে শেখ হাসিনাকে নির্বাচিত করবে ইনশাআল্লাহ। চাঁদপুরের কচুয়ার বিভিন্ন ইউনিয়ন ও পৌরসভায় আওয়ামী লীগ এবং অঙ্গ ও সহযোগী সংগঠনের ‌‌ নেতৃবৃন্দ ও নানা শ্রেণী পেশার মানুষের সাথে ঈদের শুভেচ্ছা বিনিময় ও মতবিনিময়ের অনুষ্ঠানে এসব কথা বলেন ড. সেলিম মাহমুদ। ড. সেলিম আরও বলেন, আওয়ামী লীগ এবং অঙ্গ ও সহযোগী সংগঠনের নেতৃবৃন্দকে আগামী জাতীয় নির্বাচনকে সামনে রেখে এখন থেকেই প্রস্তুতি গ্রহণ করতে হবে। প্রতিটি ভোটারের কাছে যেতে হবে। রাষ্ট্রনায়ক শেখ হাসিনার অবদানের কথা বারবার বলতে হবে। নির্বাচনের রাজনীতিতে বড় বড় জনসভা কিংবা মিছিলের চেয়ে ঘরে ঘরে ও জনে জনে প্রচার-প্রচারণা বেশি জরুরী। আওয়ামী লীগের নেতাকর্মীরা আন্তরিকভাবে প্রচার-প্রচারণা চালালে কোনো নির্বাচনেই আওয়ামীলীগকে কেউ হারাতে পারবে না। উপজেলার পালখাল রোস্তম আলী ডিগ্রি কলেজ অডিটোরিয়ামে ৪ এবং ৫ নম্বর ইউনিয়ন আওয়ামী লীগ এবং অঙ্গ ও সহযোগী সংগঠনের নেতৃবৃন্দের সাথে, রহিমানগর শাহজালাল কমপ্লেক্সে দক্ষিণ এলাকার আওয়ামী লীগ ও অঙ্গ সহযোগী সংগঠনের নেতৃবৃন্দের সাথে, পৌরসভা কার্যালয় এবং পৌরসভার ৩ নং ওয়ার্ডে বিশ্বরোড রাজমহল অডিটোরিয়ামে পৌর এলাকার আওয়ামী লীগ এবং অঙ্গ ও সহযোগী সংগঠনের নেতৃবৃন্দ ও নানা শ্রেণী পেশার মানুষের সাথে ঈদের শুভেচ্ছা বিনিময় ও মতবিনিময় করেন সেলিম মাহমুদ। এছাড়া তিনি উত্তর পালাখাল মসজিদে জুম্মার নামাজ আদায় শেষে এলাকাবাসীর উদ্দেশ্যে কচুয়ার উন্নয়ন নিয়ে বক্তব্য রাখেন। উত্তর পালাখাল ও বালিয়াতলী এলাকায় গণসংযোগ করেন। বিভিন্ন মতবিনিময় সভায় অন্যান্যের মধ্যে বক্তব্য দেন কচুয়া উপজেলার দীর্ঘদিনের আওয়ামী লীগের সভাপতি ও চাঁদপুর জেলা আওয়ামী লীগের সহ-সভাপতি আইয়ুব আলী পাটোয়ারী, উপজেলা আওয়ামী লীগের সাধারণ সম্পাদক সোহরাব হোসেন চৌধুরী সোহাগ, উপজেলা যুবলীগের সভাপতি ও পৌর মেয়র নাজমুল আলম স্বপন, পৌর যুবলীগের সভাপতি ও উপজেলা পরিষদের ভাইস চেয়ারম্যান মাহবুব আলম, পৌর যুবলীগের সাধারণ সম্পাদক মোস্তফা কামাল, উপজেলা ছাত্রলীগের আহ্বায়ক সালাউদ্দিন সরকার, ইউনিয়ন পরিষদের চেয়ারম্যান বৃন্দ, আওয়ামী লীগের উপজেলা ও ইউনিয়ন কমিটির সমূহের নেতৃবৃন্দ, যুবলীগের উপজেলা ও ইউনিয়ন কমিটির সমূহের নেতৃবৃন্দ, ছাত্রলীগের উপজেলা ও ইউনিয়ন কমিটির নেতৃবৃন্দ, বিভিন্ন কলেজের অধ্যক্ষ ও শিক্ষকবৃন্দ, সাংবাদিকবৃন্দ, মাধ্যমিক ও প্রাথমিক বিদ্যালয়ের শিক্ষকবৃন্দ।‌"
